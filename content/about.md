---
title: "درباره ما"
date: 2021-01-22
---

مدیرعامل کوچک گروهی از متخصصان محصول است که با هدف مشاوره در زمینه راهبری و توسعه محصولات از تابستان ۹۷ کار خود را آغاز کرد.

این گروه به واسطه بیش از پنج سال تجربه موسسان و مشاوران مرکز بهترین راهنما برای حل مشکلات کسب و کارهای کوچک و متوسط در محصول و تجارت است.

مشاوران مدیرعامل کوچک با باور به اینکه برای حل مشکلات یک کسب و کار به نگاهی همه جانبه و کلان نیاز است سعی دارند با بکارگیری تجربه‌های خود راه‌حلی برای پیشرفت محصولات کسب و کارها پیدا کنند.

## چطور از خدمات مدیرعامل کوچک استفاده کنیم؟

برای استفاده از خدمات مدیرعامل کوچک ممکن است در چند دسته قرار بگیرید:

### یک ایده یک خطی دارید

بسیاری از پروژه‌های موفق ما تا کنون از یک ایده یک خطی حاصل شده‌اند. شما می‌توانید هر ایده‌ای که به ذهن‌تان می‌رسد را اجرایی کنید اما برای اجرای موفق آن نیاز به دانش مدیریت محصول دارید. ما ایده‌های شما را به محصولاتی قابل عرضه و دقیق تبدیل می‌کنیم که احتمال موفقیت‌شان چندین برابر زمانی است که یک ایده ساده بوده‌اند. برای این کار به همان یک جمله نیاز است بقیه کار را به خبره‌های مدیرعامل کوچک بسپارید. ایده شما به صورت کامل تحلیل شده و بازار آن بررسی می‌شود. سپس نقشه راه و کم‌هزینه‌ترین روش پیاده‌سازی آن بررسی شده و کار شروع می‌شود. پس از آن با یک بیزینس پلن جامع می‌توانید تصمیم بگیرید که آن ایده چقدر عملیاتی و با چه میزان سرمایه چقدر بازدهی دارد.

۱. تحلیل وضعیت فعلی محصولات شما‌

۲. بررسی بازار شما

۳. طراحی/بهبود محصول

۴. همراهی در پیاده‌سازی محصول

### نیاز به راه اندازی یک محصول جدید دارید

تعدادی از مشتریان ما سازمان‌هایی هستند که می‌خواهند یک محصول جدید راه اندازی کنند، منابع راه اندازی آن را هم دارند و حتی ممکن است مدیران محصولی برای این کار داشته باشند اما تمرکز کافی را برای این کار ندارند و درگیر مسائل روزمره‌ای هستند. تیم مدیرعامل کوچک به صورت کاملاْ چابک به سازمان اضافه شده، خروجی‌های مورد نیاز را بررسی و تحویل سازمان می‌کند تا با کمترین هزینه بهترین پاسخ را به مشتری و بازار دهید و هرچه سریع‌تر وارد بازار شوید.

### نیاز به نگاهی جدید در سازمان دارید

تعدادی از مشتریان ما شرکت‌های بزرگی هستند که در بازه‌های زمانی کوچکی نیاز به تزریق نگاه جدید و خارج از سازمان به محصولات داخل سازمان دارند. تیم مدیرعامل کوچک می‌تواند در بازه‌های زمانی کوتاه به شرکت شما ملحق شده و مسائل شما را با خروج از بدیهیات کرخت شده حل کنند.

### به ما ایمیل بزنید

برای اینکه بتوانید با تیم مدیرعامل کوچک ارتباط برقرار کنید، کافیست یک ایمیل برای ما ارسال کنید.

**hi@theminiceo.ir**
