---
title: مقدمه کتاب راهنمای بقای مدیر محصول
date: 2020-10-29
categories:
  - product-basics
url: product-basics/survival-guide-for-product-managers-intro
---

در اوایل کارم، شخصی از من پرسید که چرا دوست دارم مدیر محصول باشم. مجبور شدم یک دقیقه فکر کنم و بعد پاسخ دادم: [چون هر روزش متفاوت است](https://theminiceo.ir/product-skills/you-want-manage-new-product)، با ایجاد چیزهایی از هیچ‌چیز، رشد می‌کنم و عاشق اداره یک کسب‌وکار هستم. ضمنا وقتی می‌دانم در یک شرکت چه می‌گذرد و چه کسی با چه کسی چه کاری را انجام می‌دهد، رشد می‌کنم. من عاشق یادگیری از مشتریان هستم و از دانش و تجربه افرادی که در ایجاد محصولات عالی کمک می‌کنند، شگفت‌زده می‌شوم. وقتی نسخه اول این کتاب را نوشتم، فکر کردم که یک چشم‌انداز بی‌انتها جهت ایجاد اشتیاق (که بنا به عقیده من مهم است) به مدیران محصول مشتاق یا کسانی که به شغل خود تازه‌وارد بودند ارائه خواهم کرد.

![](images/1599857967-1024x785.png)

من همچنین فهمیدم، از آنجایی که "تجارت، تجارت است" و با توجه به فرض من در مورد بی‌انتها بودن شیوه‌های کسب‌وکار، چه چیز دیگری لازم است؟ همان‌طور که من یاد گرفتم و شما در کار مدیریت محصول خود یاد خواهید گرفت، برای همه چیز، از جمله کتاب، محصولات، فرایندها و شرکت‌ها، چرخه عمری وجود دارد. هیچ‌چیز بی‌انتها نیست.

تحول[\[2\]](#_ftn2)، اصطلاحی است که در حال حاضر برای توصیف تکامل کسب‌وکار به کار می‌رود. همه شرکت‌ها می‌خواهند پیشرفت‌های بلندمدت در عملکردشان داشته باشند و سعی می‌کنند آن را با تغییر ذهنیت‌ها، رفتارها و قابلیت‌های کارمندان خود به دست آورند. به نظر می‌رسد که تحول همیشه شامل راه‌اندازی محصولات جدید، خدمات و تعامل با مشتری است. همچنین در دل خود روش‌های جدیدی را برای برقراری تعامل یا مشارکت با مشتریان و شرکت‌ها دارد و امروزه به معنای طراحی و توسعه سریع‌تر محصول، توزیع از طریق کانال‌های دیجیتال یا ادغام سخت‌افزار و نرم‌افزار است. در یک نگاه مرتبط، مدل‌های کسب‌وکاری مبتنی بر خدماتی که بر بهبود نتایج برای مشتریان خود تمرکز می‌کنند همچنان در حال تکامل هستند. از دیدی کلان[\[3\]](#_ftn3)، کسب‌وکارها همچنان به تغییر خود ادامه خواهند داد و مدیران محصولات همچنان در این چشم‌انداز تکاملی به عنوان بازیگرهای اصلی تلاش می‌کنند.

نکته جالب اینجاست که تحول در هر سازمان دارای نقاط شروع مختلفی است. برای مدیران محصول، این می‌تواند یک چالش باشد. به‌عنوان‌مثال، شما ممکن است قبلاً در شرکتی که در حوزه دیجیتال بوده یا یک شرکتی که از ابتدا به عنوان یک شرکت نرم‌افزاری اداره شده است کارکرده باشید یا ممکن است در شرکتی مشغول به کار باشید که "سنتی" است و محصولات دیجیتالی، نرم‌افزاری و یا محصولات مبتنی بر خدمات را در سبد خود قرار داده است. شرکت شما در هرکجا که باشد، یا در هرکجا که شغل خود را هدف‌گذاری کرده‌اید، از یک منبع بنیادی مانند این کتاب می‌توانید برای ترقی استفاده کنید.

ناگفته پیداست که با این تحول یا هر تغییر دیگری که در آینده در مسیرتان قرار می‌گیرد، آن بنگاه‌هایی که مدل‌های جدید کسب‌وکاری (برهم زنندگان[\[4\]](#_ftn4)) را انتخاب می‌کنند (یا شاید ایجاد می‌کنند) تمایل به پیشرفت دارند؛ کسانی که به راحتی به سمت پایین مسیر منحنی چرخه عمر[\[5\]](#_ftn5) نمی‌روند. ظهور نتفلیکس[\[6\]](#_ftn6) را از یک فیلم با اجاره آسان و با خدمات پستی به یک مرکز پر قدرت محتوا با یاهو یا IBM مقایسه کنید؛ شرکت‌هایی که در زمان مناسب برای تغییر خود به درستی از تغییرات موردنیاز استفاده نکردند. بااین‌حال، با ما همراه باشید و به نتفلیکس توجه کنید که چگونه طی یک یا دو دهه تکامل پیدا کرده است.

جهت خرید کتاب [راهنمای بقای مدیر محصول](https://theminiceo.ir/downloads/survival-guide-for-product-managers/) به فروشگاه مراجعه کنید.

در قلب موفقیت، یک ذهنیت مدیریت محصول است که شرکت‌ها را برای هر کاری آماده نگه می‌دارد؛ چه چرخه‌های عمر جدید را از قدیمی‌ها ایجاد کنند و چه محصولی را در طول مسیر دوباره بسازند. گفته می‌شود که تغییر بنیادی[\[7\]](#_ftn7) موردنیاز یک احساس فوریت را در دیدگاه‌ها و نگرش‌ها، با خود به همراه می‌آورد. در صورت مطالعه شرکت‌های موفق و محصولات نوآورانه می‌توانید این موضوع را هر روز مشاهده کنید.

در این کتاب به روز شده، چیزهایی که برای من الهام بخش بودند را با شما به اشتراک خواهم گذاشت: رهبران شرکتهای بزرگی که ارکست‌های باورنکردنی را تشکیل می‌دهند و [تیم‌های محصولی که دارای نوآوری‌های چشمگیر هستند](https://theminiceo.ir/product-skills/the-best-teams-hold-themselves-accountable/). امیدوارم اینها برای شما الهام بخش باشد تا هر روز به زمین بازی کسب‌وکاری بروید و این فرصت را برای درک بهترین‌ها برای مشتریان و شرکتی که در آن کار می‌کنید، در آغوش بگیرید.

همچنین امیدوارم با استفاده از این کتاب، اشتیاق‌ام برای مدیریت محصول را بتوانم برای شما هم ایجاد کنم. راه‌هایی برای بهتر شدن و پیشرفت بیشتر شما را فراهم خواهم کرد. امید من این است که این کتاب پایه ای برای یکپارچه سازی تفکر در مورد شغل شما باشد و بیشتر به عنوان تکیه گاهی برای ادامه مطالعه شما در مورد مدیریت محصول و پیشرفت در حرفه شغلی تان استفاده شود.

به عنوان راهنمایتان، [مسیرهای مختلفی که می‌توانید در دنیای مدیریت محصول طی کنید](https://theminiceo.ir/product-strategy/strategy-isnt-todo/) را به شما نشان خواهم داد. چشم‌اندازهای من از ارزیابی‌های سازمانی‌‌، کارگاه‌های آموزشی و تحقیقاتی که انجام می‌دهم، ایجاد شده است. از طریق این فرصت ها و به عنوان بنیانگذار شبکه‌های یادگیری متوالی، یک شرکت آموزشی و مشاوره در زمینه مدیریت محصول، من این امتیاز را دارم که یک آزمایشگاه وسیع برای یادگیری در نوک انگشتان خود داشته باشم که به من بینشی از بهترین شیوه های مرتبط با موفقیت در کسب‌وکار می‌دهد.

این نسخه، مانند نسخه اول راهنمای بقای مدیران محصول، برای کمک به هر دو دسته مدیران محصول تازه‌کار و مشتاق، برای بیشترین بهره‌وری در اسرع وقت است. چرا؟ زیرا خیلی از شرکت‌ها از مدیران محصول خود می‌خواهند که خیلی سریع حرکت کنند و به پیش بروند. بااین‌وجود، بدون حمایت مناسب، شکست می‌خورند.

دنیای شرکت‌ها صبر کمی برای شکست خوردن دارند. رهبران شرکتهای بزرگ و پیچیده، آن دسته از شرکتهایی که در حال تحول هستند، می‌خواهند که مدیران محصولاتشان به سرعت یاد بگیرند. آنها نشانه های خود را از دنیای نوپا می‌گیرند که همه چیز ناب[\[8\]](#_ftn8) و چابک[\[9\]](#_ftn9) است. بااین‌حال، همان‌طور که من از مدیران محصول در این شرکت‌های پیچیده یاد می‌گیرم، دنیای واقعی همیشه مثل چیزی که رئیس‌ها دوست دارند، نیست. شرکت‌ها انتظار زیادی دارند. آنها می‌خواهند که محصولات به پرواز درآیند و همین فردا فروخته شوند یا به صورت گسترده مورد استفاده قرار گیرند.

سرعت همان کلمه کلیدی است؛ چرا که نیازهای مشتری به سرعت تغییر می‌کند. به‌روزرسانی‌های محصول، چه برای مشتری غیر قابل پیش‌بینی باشد و چه بسیار قابل رویت، شما را ملزم می‌کند که در هر دقیقه از روز به صورت استراتژیک راهبری شوید. برای موفقیت، شما باید با شور و شوق درحالی‌که روزانه یک ارتش از افراد را بر پیروزی در بازار متمرکز می‌کنید، از خانه بیرون بیایید و به رقابت بپردازید.

این جایی است که این نسخه کتاب وارد می‌شود. من می‌خواهم مطمئن شوم که مدیران محصول مشتاق (چه افراد جدید در این نقش و چه برخی از شما که فقط به یک انرژی تازه نیاز دارید) این طرز فکر را داشته باشید که هم قابلیت (به عنوان مهارت) و هم توانایی (به عنوان استعداد) موفق شدن را دارید.

این نسخه برای مشتریانی که شما روی آنها متمرکز هستید، افرادی که با آنها کار می‌کنید و محصولاتی که ساختید و مدیریت می‌کنید، زمینه بیشتری را فراهم می‌کند. دیدگاه من راجع به آنچه من "توسعه مختلط"[\[10\]](#_ftn10) می نامم، به معنای استفاده از فرایندهای توسعه محصولی است که از یک فرایند توسعه محصول فازی[\[11\]](#_ftn11) خطی و توسعه محصول چابک (یا تکرار شونده[\[12\]](#_ftn12))، پیروی می‌کنند.

این کتاب شامل دستورالعمل‌ها، نکات و ابزارهایی برای کمک به شما در انجام کار و رهبری، تأثیرگذاری و نکته بینی در محیط کسب‌وکار است. همچنین شامل اطلاعاتی است که چشم‌اندازهای لازم را در مورد نقش شما به عنوان مدیر محصول در هر شرکت، صرف نظر از فناوری یا روش توسعه تقویت می‌کند.

به نسخه دوم «راهنمای بقای مدیر محصول» خوش آمدید، جایی که به شما کمک می‌کنم تا بتوانید روی مهارت‌های مدیریت محصول، تسلط داشته باشید.

جهت خرید کتاب [راهنمای بقای مدیر محصول](https://theminiceo.ir/downloads/survival-guide-for-product-managers/) به فروشگاه مراجعه کنید.

* * *

[\[2\]](#_ftnref2) Transformation

[\[3\]](#_ftnref3) Big-Picture

[\[4\]](#_ftnref4) Distributors

[\[5\]](#_ftnref5) Life Cycle

[\[6\]](#_ftnref6) Netflix

[\[7\]](#_ftnref7) Sea Change

[\[8\]](#_ftnref8) Lean

[\[9\]](#_ftnref9) Agile

[\[10\]](#_ftnref10) Mixed-Mode Development

[\[11\]](#_ftnref11) Phase-Gate

[\[12\]](#_ftnref12) Iterative
