---
title: "یک آزمون واقعی: بررسی روش‌های درآمد زایی از محصول نقشه"
date: 2021-01-24
categories:
  - product-articles
url: product-articles/make-money-map-product
---

احتمالا تا به حال پیش آمده که برای استخدام به عنوان مدیر محصول صورت مسئله‌ای برای شما تعیین می‌شود و شما لازم است طبق آن تسکی را انجام دهید. تمرین زیر تحلیل یک تسک واقعی برای شرکت کافه بازار است.

در صورت مسئله این تسک آمده:

> ما برای مرحلهٔ دوم مصاحبه‌ی مدیرمحصول، نیاز داریم تحلیل‌های شما را در فضایی غیر از مصاحبه بیشتر شناخته و ارزیابی کنیم. در همین راستا، لطفاً در قالب یک فایل متنی، در ۳ الی ۱۵ صفحه و در مدت حداکثر ۱۴ روز، مسئله زیر را بررسی کنید:
> 
> فرض کنید یک محصول نقشه داریم که امکانات اصلی آن مسیریابی و جست‌وجو هستند.
> 
> سه روش مختلف برای درآمدزایی از این محصول ارائه کنید. این روش‌ها را مقایسه و روش مناسب‌تر را انتخاب کنید. هم‌چنین در بررسی‌ها، به این نکته که در چه زمانی از عمر محصول، سمت هر کدام از روش‌‌های درآمدزایی باید رفت را به همراه دلیل آن، مشخص کنید. یک نقشه‌ی راه (Roadmap) قابل انجام برای ریلیز هرکدام از این روش‌های درآمدزایی طراحی کنید. اگر این روش نیازمند امکانی جدید در محصول است، پیاده‌سازی این امکان را در برنامه‌ریزی خود در نظر بگیرید.
> 
> در این مرحله هدف ما این است که رویکرد، قدرت تحلیل، استنتاج و توجه به جزئیات توسط شما را در موارد بالا بررسی کنیم، در نتیجه لطفا سعی کنید در انجام این تسک، این موارد را در نظر داشته باشید. ممکن است برای تعدادی ازموارد بالا به دیتای بیشتر احتیاج داشته باشید، می‌توانید آن‌ها را تخمین بزنید. همچنین اگر از دیتا یا فرض خاصی استفاده کردید، لطفا در متن به منبع آن اشاره کنید.

# مقدمه و فرض‌ها

برای حل این تمرین و برای کم کردن پیش فرض‌ها و پنداشت‌ها محصول مورد بحث مشابه جایگاه «بلد» و رقبا بازیگرهای فعلی ایران در نظر گرفته شده‌اند. پنداشت ما این است که محصول مورد نظر دو سال سابقه فعالیت و ۴ میلیون کاربر دارد و با اختلاف کمی بازیگر اول یا دوم بازار است. سایر پنداشت‌ها و تخمین‌ها در متن آورده شده است. 

فرض بعدی ما این است که مشابه نمونه‌های خارجی، کسب درآمد در این سامانه‌ها از کاربر دشوار است و چون راه آزموده شده‌ای نیست هزینه زیادی دارد هرچند می‌توان این موضوع را با چند MVP روی کاربران ایرانی تست کرد.  بنابراین استراتژی در پیش گرفته شده این است که با سوپسیدایز کردن بخش کاربران بتوان قدرت رسانه‌ای نقشه را زیاد کرد و از سمت دیگری کسب درآمد کرد. 

![](images/JObfgikzxDclg31fLy0Akm5UC0nnqUhDrikvYorR8jxQMYqzUW5gdzj3VSxOGp4Jl4ZGBlL1iGnwiPeo1Vm9emxqfuE2Z2Q1ydfkHmCUwti514WkHCCfDqu7xblfEG2fvElbGGE8)

در شرایط فعلی به نظر من در شرایط فعلی محصول در محله اولیه (Early adaptor/Introduction) قرار دارد و هنوز در بازار ایران Product Market Fit نشده چرا که علی رغم کاربران متعددی که دارد هنوز به یک درآمد زایی پایدار نرسیده و علاوه بر آن با توجه به مشتریان بالقوه سهم بازار کمی دارد. برای همین مدل‌های درآمدزایی با پیش فرض اینکه محصول در محله یافتن پروداکت مارکت فیت است ارائه شده است. 

در تحلیل هزینه و منفعت به نوعی از مدل ارتقا یافته ScoreCard استفاده که شرح آن در [این پست ویرگول](https://product.alibaba.ir/prioritize-backlog-part2-udexyi7nfzog) آمده است. 

## نحوه وزن دهی و اولویت‌بندی قابلیت‌ها

|  | **Benefit** | **Cost** |
| --- | --- | --- |
| **Value** | **revenue** | **Customer** | **Strategic** | **Org needs** | **Operation reduce** | **Developer** | **Business** | **Operation** | **Risk** |
| **500** | **60** | **20** | **20** | **0** | **0** | **20** | **30** | **40** | 10 |

### سود

با توجه به اینکه تمرکز این تمرین بر روی درآمد زایی بود در بخش سود بیشترین ضریب به درآمد داده شده است. با این حال از آن‌جایی که رشد این درآمد به ارزش خلق شده برای مشتری بستگی دارد و در صورتی که روشی استراتژیک باشد می‌تواند سهم بازار زیادی هم بگیرد برای همین این دو معیار هم ضرایب بعدی را تشکیل دادند. نیاز سازمان (که شامل موارد مثل شفافیت مالی می‌شود) و همین طور کاهش اپریشن در تمرکز این تسک نبوده و وزن صفر گرفته‌اند. 

### هزینه

هزینه اصلی این تحلیل بر بخش اپریشن گذاشته شده است و علت آن هم ضعف کافه بازار در اپریشن و موارد عملیاتی خارج از سازمان است که مشابه آن در محصول _رسید_ دیده شد.  بعد از آن بیزینس سهم بیشتری از هزینه را دارد و در نهایت توسعه دهندگان به خاطر اینکه مزیت اصلی کافه بازار هستند کمترین هزینه برایشان در نظر گرفته شده است. برای ریسک هم ضریب کمی در نظر گرفته شده و فرض بر این است که چون محصول در مرحله اولیه (Early adaptor/Introduction) است آماده ریسک روش‌های جدید و مبهم درآمدزایی است. 

# سه راه مختلف درآمد زایی

برای یافتن این سه مدل از طریق روش Benchmarking به بررسی کسب و کارهای خارجی مشابه می‌پردازیم. 

در حال حاضر مهمترین بازیگر این حوزه گوگل مپ است. پس از آن کسب و کارهای دیگری مانند Moovit یا CityMapper هم به صورت خصوصی تر بر این موضوع تمرکز کرده‌اند. 

شاید بتوان از کاربر هم درآمدزایی داشت اما به خاطر اینکه در این محصولات کار رایجی نیست من هم در بررسی‌هایم به آن اشاره نکرده‌ام هرچند در عمل ترجیح می‌دهم در قالب چند MVP این موضوع را ورای اطلاعات جهانی روی کاربران ایرانی هم بررسی کنم. 

علاوه بر این با توجه به اینکه پیش از این بنیانگذار محصول مشابه‌ای بوده‌ام اطلاعاتی درباره روش‌های درآمدی این مدل‌ها جمع آوری کرده‌ام. محصول با نام _کرایه‌چی_ یک اپلیکیشن برای نمایش ارزان‌ترین تاکسی آنلاین بر اساس مبدا و مقصد کاربر و مقایسه قیمت این سرویس‌ها با تاکسی بود. قرار بود این اپلیکیشن قابلیت‌های بیشتری مانند قیمت مترو و اتوبوس و زمان‌های رسیدن این سرویس‌ها را داشته باشد. 

در همین راستا با بررسی مدل درآمدی گوگل مپ ([۱](https://www.feedough.com/how-google-maps-works-makes-money/) و [۲](https://www.investopedia.com/articles/investing/061115/how-does-google-maps-makes-money.asp) و [۳](https://www.kamilfranek.com/how-google-maps-makes-money/)) موارد زیر به نظرم رسید.

روش‌های درآمدزایی:

- نمایش بالاتر کسب و کارها در جستجو (۳/۵ میلیارد دلار درآمد گوگل)
- ایجاد صفحات بیزینسی و ارتباط با مخاطب
- فروش اطلاعات به دولت B2G
    - به نظر می‌رسد با روش پایداری برای درآمد زایی نباشد و دولت هم اعتماد و رویکرد لازم را ندارد. ضمن اینکه برای جذاب بودن این کار نیاز است داده‌های زیادی جمع آوری شده باشد که با پیش فرض اینکه از عمر اپلیکیشن کمتر از یک سال گذشته منطقی نیست و در مرحله بلوغ کاراتر است. 
- پارتنرشیپ با شرکت‌های تاکسی آنلاین، دوچرخه اشتراکی و سایر ذی نفعان
    - با توجه به کم شدن بازیگرهای این حوزه به دو بازیگر اصلی جذابیت ندارد. 
- فروش API (مسیر، نقشه و مکان‌ها، گوگل ۰/۸ میلیارد درآمد دارد)
    - با توجه به حضور بازیگرهای متعدد و سرمایه گذاری تعدادی (مثل اسنپ) به ساختن نقشه جدید جذاب نیست. 
- نمایش بعضی نقاط به صورت پین شده با لوگو روی نقشه (مراکز زنجیره‌ای)
- اعلام اسم برندها توسط راهنما

## نمایش بالاتر کسب و کارها در جستجو به همراه پیشنهاد آفر

نمایش بالاتر کسب و کارها در ازای دریافت هزینه یکی از رایج‌ترین روش‌های کسب درآمد از نقشه است. این قابلیت به این صورت کار می‌کند که مثلا زمانی که کاربر کلمه رستوران را جستجو می‌کند تا بهترین رستوران‌های اطرافش را مشاهده کند اپلیکیشن رستورانی که تبلیغ کرده را بالاتر از سایر نتایج نشان می‌دهد. این قابلیت با اینکه بسیار رایج است اما در مرحله بلوغ نرم افزار کاربر بیشتری دارد. مثلا به نظر می‌آید فوراسکوئر و گوگل مپ در حال حاضر منابع جدی‌تری برای جستجو بر اساس نظر کاربران هستند. برای همین برای رسیدن به این قابلیت باید محتوای نقشه را تکمیل کرد که در حال حاضر مثلا بلد به این مرحله نرسیده است. 

### تحلیل هزینه، منفعت 

| **Value** | **revenue** | **Customer** | **Strategic** | **Org needs** | **Operation reduce** | **Developer** | **Business** | **Operation** | **Risk** |
| --- | --- | --- | --- | --- | --- | --- | --- | --- | --- |
| **500** | **60** | **20** | **20** | **0** | **0** | **20** | **30** | **40** | 10 |
| \-30 | 3 | 3 | 3 | 0 | 0 | 4 | 2 | 4 | 3 |

### تحلیل SWOT

| کمبود راهکارهای آی‌تی برای کسب و کارهای لوکال عدم وجود راهکار مشابه مهاجرت مردم به اپ‌های مسیریابی ایرانی | یوزربیس بالا در حوزه نقشه و جذابیت بیننده‌ها برای کسب و کارهاتیم قوی فنیزیرساخت‌های مناسب اسکیل شدن |
| --- | --- |
| بدبینی کسب و کارهای لوکال به استارتاپ‌هاسنتی بودن اکثر کسب و کارها محلی | تیم ضعیف مارکتینگ و عملیات متمرکز نبودن کاربران فعلی نقشه |

### پرستونای کاربران و User journay

علی یک مغازه دار در خیابان ولیعصر است که فروش پوشاک دارد. او این مغازه را به تازگی راه انداخته و دنبال این است که آن را به دیگران معرفی کند. هرچند با وضعیت فعلی فروشگاه‌های اینترنتی شانسی برای فروش رویایی ندارد اما به ذهنش رسیده که با تمرکز به Showroom و امتحان و لمس کالاها می‌تواند مشتری‌های خوبی را جذب کند با این حال برای چنین کاری صرفا افرادی را می‌تواند جذب کند که در نزدیکی او هستند. او یک روز در حالی که در حال امتحان گوگل مپ در کشور ترکیه بود متوجه شد که از طریق این ابزار می‌تواند افراد زیادی از جمله گردشگرها را هم به سمت فروشگاه‌اش بکشاند همین شد که بخشی از سودش را به این کار اختصاص داد. 

رضا عاشق گشت و گذار در شهر است. او بسیاری از اوقات یک رستوران یا کافه یا فروشگاه را در اپ‌ها یا اینترنت جستجو می‌کند تا به محل‌های جدیدی برود با این حال همیشه در یافتن تجربه‌های جدید مشکل دارد و به راحتی نمی‌تواند آفرهای به روزی را از اینترنت پیدا کند.

### وضعیت رقبا

در حال حاضر در ایران هیچ راهکاری برای این قابلیت وجود ندارد. نقشه‌های داخلی مانند نشان و دال از این قابلیت بی بهره هستند و گوگل مپ و فورسکوئر هم به خاطر مشکلات پرداخت استفاده چندانی ندارد. هرچند فورسکوئر برای مدتی مورد توجه کسب و کارهای داخلی قرار گرفته بود اما به خاطر کم شدن سهم بازارش در ایران این قضیه مقداری کمرنگتر شده است.  

### تحلیل چرخه عمر محصول

این قابلیت نیاز به یوزر بیس مناسبی دارد و بهتر است در زمان Growth استفاده شود تا کسب و کارهای بیشتری برای هزینه در این سیستم ترغیب شده و با بازدهی مناسب ریتنشن بیشتری بگیرند. با این حال از آنجایی که محصول فعلی در نظر گرفته شده رتبه یک بازار است و مدل هزینه کرد صاحبت کسب و کار هم به صورت Performance marketing و بر اساس میزان هر کلیک گرفته می‌شود برای همین می‌توان با همین مقدار کاربر اما به صورت متمرکز و در محله‌های خاصی محصول را لانچ کرد. 

### تحقیقات بازار وضعیت درآمدزایی

۲۰ هزار فروشگاه و کسب و کار محلی در تهران و ۲ میلیون کسب و کار در سطح کشور وجود دارد . در صورت دریافت متوسط ماهانه ۱ میلیون تومان به بازاری به ارزش ۲ هزار میلیارد تومان در کشور و ۲۰ میلیارد تومانی در تهران دسترسی خواهیم داشت.

### پیاده سازی نسخه اول: نمایش تگ آگهی در برخی از جستجوهای یک محله خاص

فرض را بر این می‌گذاریم که نقشه در شهر تهران بیشترین کاربر و بیشترین زمان حضور در‌ اپ (معیاری برای engagement) را دارد. در اولین نسخه یک لندینگ درباره مزیت‌های این طرح پیاده سازی می‌شود که همراه طراحی از سه نفر نیرو (یک طراح، دو برنامه نویس فرانت) دو هفته زمان می‌برد. بعد از این با توجه به اینکه کسب و کارهای لوکال باید به همان صورت لوکال جذب شوند بعد از این یک تیم ۲۰ نفره جذب برای تمرکز در یکی از خیابان‌ها یا محله‌های پر جستجو جمع آوری می‌شود این تیم وارد فروشگاه‌ها و مغازه‌ها و سیستم همراه مزایا و لینک ثبت نام به آن‌ها معرفی می‌کنند. 

پس از ثبت نام مغازه‌دارن آن‌ها وارد فرآیند فعال سازی می‌شوند و توسط یک تیم سه نفره اکانت منیجر کارهای راه انداز کمپین مدیریت می‌شود. در این نسخه خبری از پنل سمت مغازه دارن نیست و آن‌ها پس از واریز مبلغ به صورت تلفنی سفارش را هماهنگ می‌کنند و در پنلی که در اختیار پشتیبان‌های شرکت است کمپین تعریف می‌شود و  لینک پرداخت برای کسب و کارها پرداخت می‌شود. بنابراین در این نسخه خبری از پنل کمپین نیست. 

**متریک: تعداد فروشگاه‌های جذب شده / کانورژن نتایج حاوی تبلیغ**

**KPI: پرزنت ۶ هزار فروشگاه به ثبت اطلاعات/ رساندن ۶۰۰ فروشگاه به مدل آزمایشی یک هفته‌ای / ریتنشن و ایجاد کمپین یک ماهه از ۶۰ فروشگاه  / ‍۱ درصد نرخ تبدیل کلیک روی تبلیغ**

**هزینه: به مدت یک ماه ۸۰ میلیون تومان**

**درآمد: ۶۰ میلیون تومان (با فرض AOV یک میلیون تومان)**

### پیاده سازی نسخه دوم: ایجاد پنل برای تعریف کمپین توسط کسب و کارها

در این قابلیت کسب و کارها به صورت اتوماتیک می‌توانند در پنل ثبت نام کنند و کمپین خود را تعریف کنند. دقیقا مشابه چیزی که پیش از این در شبکه‌های تبلیغات عدد و سایر سامانه‌ها استفاده می‌شد. برای همین نیاز به پیاده سازی یک سیستم Accounting برای ثبت نام کسب و کارها نیاز است. این قابلیت را می‌توان با سامانه تبلیغات کافه بازار Integrate کرد. کاربر پس از ثبت نام حساب کاربری خودش را شارژ می‌کند و بعد از این لوکیشن کسب و کارش را روی نقشه مشخص کرده و سایر اطلاعات مانند نام کسب و کار، دسته بندی، شماره تماس، سایت، شبکه‌های اجتماعی و ساعات فعالیت را هم وارد می‌کند. 

کاربر در صورت جستجوی کلمه کلیدی مانند «رستوران» یا «کبابی» یا «لژ خانوادگی» یا سایر کلمات کلیدی نتایجی را روی نقشه مشاهده می‌کند و در نتیجه اول تبلیغات می‌بیند.  کاربر  در این بخش می‌تواند یک جمله ترغیب کننده هم وارد کند که زیر نامش به عنوان آفر نمایش داده شود مثلا: ۵۰ درصد تخفیف برای تمام کیف‌های چرمی زنانه.

پس از این زمان و ساعت فعال بودن کمپین و کلمات کلیدی را وارد می‌کند و در نهایت پس از وارد کردن هزینه هر کلیک کمپین را اجرا می‌کند. 

برای پیاده سازی این پنل یک ماه به دو برنامه نویس بکند و یک فرانت اند و دو هفته به یک دیزاینر نیاز داریم همین طور به شش پشتیبان اکانت نیاز است (با فرض اینکه هر پشتیبان اکانت روزانه سه اکانت را ایجاد و مدیریت کند)

**متریک: تعداد فروشگاه‌های جذب شده / کانورژن نتایج حاوی تبلیغ**

**KPI: ایجاد ماهانه ۶۰۰ کمپین/ ۲ درصد نرخ تبدیل کلیک روی تبلیغات**

**هزینه:  ۴۸ میلیون تومان (با فرض حقوق ۱۰ میلیون تومانی برنامه نویس و طراح و ۴ میلیون تومان حقوق پشتیبان)**

**درآمد: ۶۰۰ میلیون تومان (با فرض AOV یک میلیون تومان)**

### پیاده سازی نسخه سوم: ایجاد آفر اختصاصی و نمایش تبلیغات بر اساس خصوصیات کاربر

در این نسخه صاحب کسب و کار می‌تواند تبلیغات هدفمند و خاص‌تری را به مخاطب نشان دهد این تبلیغات بر اساس جنس، سن و علاقه مندی‌های کاربر متفاوت است. 

برای این قابلیت جنس و سن باید در پروفایل کاربر گرفته شود و علاقه مندی‌ها هم بر اساس سرچ‌های اخیر تحلیل شود. 

در این نسخه صاحب کسب و کار می‌تواند کدهای تخفیف متنوعی را با سناریوهای مختلف به صورت یونیک یا عمومی در پنل تعریف کند. 

در این صورت به طور مثال کاربر کلمه رستوران را جستجو می‌کند و اولین تبلیغ حاوی یک کد تخفیف برای خرید از آن رستوران است.

همین طور در این نسخه به در صورت پر کلیک بودن آفر، آفر به صورت یک حباب برای بعضی از کاربران روی خود نقشه هم به نمایش در می‌آید تا انگیجمنت و کانورژن بالاتری را رقم بزند.   

برای پیاده سازی این نسخه نیاز به پیاده سازی زیرساخت کد تخفیف، مدیریت و ابطال آن است که با دو برنامه نویس بکند و یک فرانت به مدت یک ماه و یک طراح محصول به مدت دو هفته انجام می‌شود. همین طور با توجه به رشد تعداد فروشگاه نیاز به افزایش پشتیبان اکانت‌ها به  ۲۰ نفر داریم (با فرض اینکه فرآیندها و آموزش بهبود یافته و هر کدام از این افراد روزانه به بیش از ۱۰ کسب و کار پاسخگو باشند)

همچنین در این نسخه فرض بر این است که این قابلیت به اطلاع شهرهای دیگر کشور هم رسیده و از این شهرها هم کسب و کارهایی در حال ایجاد کمپین هستند. همین طور برای رسیدن به این عدد باید کمیپن‌های مارکتینگی لوکال هم تعریف کرد و به راحتی قابل دستیابی نیست. 

 **متریک: تعداد فروشگاه‌های جذب شده / کانورژن نتایج حاوی تبلیغ**

**KPI: ایجاد ماهانه ۶۰۰۰ کمپین / ۵ درصد کانورژن نتایج حاوی تبلیغ**

**هزینه:  ۱۱۵میلیون تومان (با فرض حقوق ۱۰ میلیون تومانی برنامه نویس و طراح و ۴ میلیون تومان حقوق پشتیبان)**

**درآمد: ۶ میلیارد تومان (با فرض AOV یک میلیون تومان)**

## ایجاد آیکون‌های برندها و اعلام لوکیشن‌های خاص در فرمان صوتی

در این قابلیت تعدادی از پین‌های نقشه به برندهای خاصی تغییر می‌کند و همین طور راهنمای صوتی هم در آدرس دهی خود به این مراکز اشاره می‌کنند. 

مشتری این قابلیت کسب و کارهای بزرگ و اغلب زنجیره‌ای مثل فروشگا‌ه‌های رفاه، کوروش، شهروند و … بانک‌ها، هستند. 

یکی از مزیت‌های این مدل این است که پیاده سازی ساده‌ای دارد و ساز و کار کسب و کاری پیچیده‌ای هم ندارد.  اگر محصول از برند اورنس خوبی برخوردار باشد این قابلیت برای کسب و کارها جذاب به نظر می‌آید برای همین لازم نیست که حتما یوزر بیس بزرگی هم داشته باشد یا کاربران نرخ Engagement بالایی داشته باشند. به طور مثال اپ بلد در شرایط فعلی با توجه به تبلیغات آگهی برند مناسبی دارد. 

### تحلیل هزینه، منفعت 

|  | **Benefit** | **Cost** |
| --- | --- | --- |
| **Value** | **revenue** | **Customer** | **Strategic** | **Org needs** | **Operation reduce** | **Developer** | **Business** | **Operation** | **Risk** |
| **500** | **60** | **20** | **20** | **0** | **0** | **20** | **30** | **40** | 10 |
| 200 | 4 | 4 | 4 | 0 | 0 | 2 | 5 | 0 | 1 |

### تحلیل SWOT

| اشباع کانال‌های مارکتینگ برای کسب و کارهای زنجیره‌ای و بزرگرقابت جدی و در ابعاد بزرگ کسب و کارهای زنجیره‌ایجذابیت نقشه به عنوان یک کانال نو و مدرن | تیم قوی فنیزیرساخت‌های مناسب اسکیل شدنبرند مناسب جهت جلب نظر کسب و کارهای بزرگاستفاده بالا از دستیار صوتی |
| --- | --- |
| جذابیت پایین رسانه نقشه به خاطر نوپا بودن | تیم ضعیف مارکتینگ و مذاکره کافی نبودن تعداد کاربران برای جلب نظر کسب و کارهای بزرگ |

### پرستونای کاربران

شرکت فروشگاه‌های زنجیره‌ای کوروش در رقابتی تنگاتنگ با سایر فروشگاه‌های زنجیره‌ای تمام کانال‌های مارکتینگ را اشباع کرده و به دنبال روش‌های جدید تبلیغات است. کل مزیت شرکت در گستردگی شعب و متعدد بودن آن است و به دنبال این است که این مسئله را بتواند به اطلاع افراد لوکال برساند. شرکت دنبال بستری است که بتواند محل فروشگاه‌های کاربر را روی نقشه نشان دهد. با این حال اگر در این زمینه اپلیکیشن ارائه کند باید هزینه زیادی هم بابت مارکتینگ آن انجام دهد و ممکن است به تنهایی به صرفه نباشد برای همین هم سعی دارد از بسترهای نقشه دیگر استفاده کند. 

### تحلیل چرخه عمر محصول

این قابلیت از معدود قابلیت‌هایی است که در همان ابتدای چرخه عمر می‌تواند پیاده سازی شود. علتش هم این است که بیشتر از آنکه به یوزربیس وابسته باشد به نحوه پوزیشن شدن رسانه و کلاس کاری رسانه توسط سازمان و مذاکره کننده‌ها و ارتباطات تجاری بستگی دارد. برای همین با فارغ از تعداد کاربران می‌توان رسانه نقشه را در جایگاه با ارزشی پوزیشن کرد به طوری که کسب و کارهای زنجیره‌ای مبالغ بالایی را برای حضور در این رسانه بپردازند.

### پیاده سازی نسخه اول: همکاری آفلاین و نمایش آیکون به صورت استاتیک

در این نسخه بعد از اخذ قرارداد با فروشگاه و سازمان مربوطه لوگوی شرکت دریافت شده و در اپ قرار می‌گیرد. در این نسخه هیچ پنل یا امکانی در اختیار شرکت قرار نمی‌گیرد و فرآیند ثبت نام و مدیریت امور کاملا آفلاین انجام می‌شود. برای پیاده سازی این قابلیت نیاز است تا یک توسعه دهنده بکند و یک توسعه دهنده  فرانت به مدت دو هفته نیاز است تا این قابلیت پیاده سازی شود. همین طور به دو مذاکره کننده هم برای نهایی کردن قراردادها نیاز است که ممکن است حدود سه ماه زمان ببرد. 

از آنجایی که این قابلیت بیشتر با هدف برند اورنس انجام می‌شود قابلیت ترک کردن کمی دارد.  به نظر می‌رسد با توجه به هزینه‌کردهایی سازمانی‌هایی در این ابعاد از هر قرارداد یکساله (که البته بسیار به ابعاد سازمان بستگی دارد) بتوان بین ۲۰۰ تا ۵۰۰ میلیون تومان درآمدزایی کرد. 

**متریک: نرخ تبدیل کلیک کاربر روی پین‌های برند** 

**KPI: یک درصد نرخ تبدیل کلیک روی آیکون / ۱ قرارداد همکاری**

**هزینه سه ماه (تا زمان رسیدن به هدف):  ۷۰ میلیون تومان (۱۰ میلیون تومان هزینه توسعه دهنده و ۱۰ میلیون تومان هزینه مذاکره کننده و هزینه‌های عملیاتی)**

**درآمد: ۳۰۰ میلیون تومان**

### پیاده سازی نسخه دوم:  اعلام تخفیف‌ها، جشنواره‌ها و جوایز به صورت پاپ آپ و در حین مسیردهی

علاوه بر روش قبلی برای این سازمان‌ها جذاب است که بتوانند جشنواره‌ها و تخفیف‌ها و جوایز متعددی که دارند را به اطلاع کاربر برسانند و در زمان مناسب کاربر را به فروشگاه یا بانک یا سایر مراکز مربوطه بکشانند. 

برای همین در این نسخه لازم است که یک پنل در اختیار مجموعه قرار بگیرد تا بتواند اطلاع رسانی‌های خود را از آن بخش ثبت کند. بنابراین پس از اخذ قرارداد که همچنان به صورت آفلاین انجام می‌شود کاربر در پنل مربوطه می‌تواند یک پیام را مشخص کرده و مخاطب‌های آن را هم مشخص کند تا در صورت نزدیک بودن آن افراد پیام برای آن‌ها به نمایش درآید. 

برای پیاده سازی این قابلیت به دو توسعه دهنده بکند و یک توسعه دهنده اندروید به مدت یک ماه و یک طراح محصول نیاز داریم. همین طور مذاکره کننده‌ها باید برای نهایی کردن ۱۰ قرارداد نزدیک ۶ ماه پیگیری کنند.

**متریک: نرخ تبدیل کلیک کاربر روی پین‌های برند** 

**KPI: پنج درصد نرخ تبدیل کلیک روی آیکون / ۱۰قرارداد همکاری**

**هزینه شش ماه (تا زمان رسیدن به هدف):  ۱۶۰میلیون تومان (۱۰ میلیون تومان هزینه توسعه دهنده و ۱۰ میلیون تومان هزینه مذاکره کننده و هزینه‌های عملیاتی)**

**درآمد: ۵ میلیارد تومان (با فرض اینکه شرکت‌ها جدی تر شدند)**

## صفحات بیزینسی و ارتباط با مخاطب

کسب و کارهای کوچکتر با یک هزینه پایینی می‌توانند صفحات اختصاصی برای خود بسازند و با این کار به صورت لوکال برای افراد همان محله هویت به دست آوردند. 

با توجه به اینکه این سیستم مشابه سیستمی است که برای دیوار پیاده سازی شده می‌توان ارتباط خوبی هم بین این دو سامانه برقرار کرد و به طور مثال کاربر با ثبت کسب و کار خود در دیوار یک صفحه اختصاصی هم در نقشه بلد به دست آورد و از این طریق اجناس خود را فروخته یا با مشتریان احتمالی چت کند. مزیت این روش نسبت به دیوار فراهم شدن بستری است که کاربر می‌تواند در آن بر اساس کسب و کارهای نزدیک تصمیم بگیرد و ارتباط لوکال قوی‌تری ایجاد می‌شود. 

مزیت ترکیب شدن این قابلیت با نقشه این است که کاربر امکان پیدا کردن کسب و کارهای لوکال را داشته و در صورت بروز مشکل امکان پیگیری حضوری داشته و اطمینان بیشتری به خرید از این کسب و کارها دارد. 

این قابلیت به خاطر کم هزینه بودن می‌تواند خارج از تهران هم با استقبال خوبی مواجه شود.  

### تحلیل هزینه و منفعت

|  | **Benefit** | **Cost** |
| --- | --- | --- |
| **Value** | **revenue** | **Customer** | **Strategic** | **Org needs** | **Operation reduce** | **Developer** | **Business** | **Operation** | **Risk** |
| **500** | **60** | **20** | **20** | **0** | **0** | **20** | **30** | **40** | 10 |
| 250 | 4 | 5 | 3 | 0 | 1 | 4 | 1 | 0 | 4 |

### تحلیل SWOT

| کاهش فروش کسب و کارهای محلی به خاطر کروناکاهش فروش کسب و کارهای محلی به خاطر رشد فروشگاه‌های اینترنتی | یوزربیس  به نسبت بالا در حوزه نقشه و جذابیت بیننده‌ها برای کسب و کارهاتیم قوی فنیزیرساخت آماده چتزیرساخت آماده فروشگاه |
| --- | --- |
| کمرنگ شدن هویت کسب و کارهای محلی و فراموشی این کسب و کارها در ذهن مردم | تیم ضعیف مارکتینگضعف انگیجمنت در محصول فعلی |

### تحقیقات بازار وضعیت درآمدزایی

این قابلیت به خاطر اینکه با هزینه کمی می‌تواند قابلیت زیادی را در اختیار کسب و کار بگذارد اندازه بازار بسیار بزرگتری دارد و به راحتی می‌تواند نیمی از ۲ میلیون کسب و کار ایرانی را جذب کند که اندازه بازار سالانه ۱۲۰۰ میلیارد تومانی را فراهم می‌کند. 

### پیاده سازی نسخه اول: نمایش بج ویژه به کسب و کارها و امکان چت با مشتریان

در این نسخه صاحبین کسب و کار می‌توانند با پرداخت ماهانه مبلغی کسب و کار خود را به صورت رسمی در اپلیکیشن ثبت کنند و صاحب یک فضای گفتگو با مشتریان شوند. بنابراین به راحتی می‌توانند با کاربران لوکال ارتباط بگیرند. 

در نسخه اول کسب و کارها با ویژه کردن اکانت خودشان یک بج دریافت کرده و چتشان فعال می‌شود. به نظر می‌رسد با دریافت ماهانه ۱۰۰ هزار تومان بتوان طیف خوبی از کسب و کارهای محلی را جذب این شبکه کرد. 

صاحب کسب و کار پس از زدن دکمه «ویژه شوید» مزایای این طرح را خوانده و اطلاعات کسب و کار خود را کامل می‌کند. پس از آن روی دکمه پرداخت کلیک کرده و این قابلیت را فعال می‌کند.

برای پیاده سازی این نسخه می‌توان از زیرساخت‌های متن باز چت و یا از سامانه چت دیوار استفاده که هزینه توسعه را بسیار پایین می‌آید. 

در نهایت با دو برنامه نویس بکند، یک برنامه نویس فرانت و یک طراح محصول به مدت یک ماه می‌توان به این قابلیت رسید.  برای مارکتینگ این کار هم می‌توان صفحه‌ای طراحی کرد و در داخل خود اپلیکیشن در قالب یک بنر قابلیت را معرفی کرد. 

**متریک: تعداد فروشگاه‌های جذب شده / کانورژن کلیک روی ویژه‌ها/ مدت زمان چت کاربران** 

**KPI: ویژه شدن ۱۰۰۰ کسب و کار در ماه اول پس از سافت لانچ در سطح کشور (در سافت لانچ بنر در ساعت‌های محدودی در اپ نمایش داده می‌شود تا ورودی‌ها کنترل شود)/ ۱ درصد کانورژن بیشتر روی فروشگاه‌ها نسبت به حالت عادی**

**هزینه:  ۴۰ میلیون تومان (با فرض حقوق ۱۰ میلیون تومانی برنامه نویس و طراح)**

**درآمد: ۱۰۰ میلیون تومان**

### پیاده سازی نسخه دوم: ارتباط با چت دیوار و امکان فروش آنلاین 

در این نسخه کسب و کارها به صفحه دیوارشان متصل می‌شوند و می‌توانند کالاهای خود را روی دیوار به صورت آنلاین بفروشند. در این صورت می‌توانند کالاهای متنوعی را هم به افراد محلی معرفی کنند. 

برای پیاده سازی این قابلیت به سه برنامه نویس بکند، یک طراح محصول و دو برنامه نویس اندروید برای ۱ ماه نیاز است. 

این قابلیت البته ممکن است پیچیدگی‌های لوجستیکی و Integration پیچیده‌ای باشد. 

**متریک: تعداد فروشگاه‌های جذب شده / کانورژن کلیک روی ویژه‌ها/ مدت زمان چت کاربران / تعداد خریدها به نسبت فروشگاه‌های فعال**

**KPI: ویژه شدن ۱۰۰۰۰ کسب و کار در سطح کشور/ ۵ درصد کانورژن روی فروشگاه‌ها نسبت به حالت عادی**

**هزینه:  ۶۰ میلیون تومان (با فرض حقوق ۱۰ میلیون تومانی برنامه نویس و طراح)**

**درآمد: ۱ میلیارد تومان**

# نقشه راه

با توجه به تحلیل هزینه منفعت و مقایسه هزینه هر کدام از موارد قابلیت «ویژه کردن کسب و کارها و امکان چت» از پول سازترین روش‌ها است. 

|  |  | **Benefit** | **Cost** |
| --- | --- | --- | --- |
| Name | **Value** | **revenue** | **Customer** | **Strategic** | **Org needs** | **Operation reduce** | **Developer** | **Business** | **Operation** | **Risk** |
|  | **500** | **60** | **20** | **20** | **0** | **0** | **20** | **30** | **40** | 10 |
| نمایش بالاتر کسب و کار در جستجو | \-30 | 3 | 3 | 3 | 0 | 0 | 4 | 2 | 4 | 3 |
| پین کسب و کارهای خاص | 200 | 4 | 4 | 4 | 0 | 0 | 2 | 5 | 0 | 1 |
| کسب و کارهای ویژه و امکان چت | 250 | 4 | 5 | 3 | 0 | 1 | 4 | 1 | 0 | 4 |

با این حال می‌توان ورژن نخست هر کدام از این قابلیت‌ها را پیاده سازی و نسخه کامل آن را به مرور تکمیل کرد. 

پس از سه (با در نظر گرفتن خطا و اتفاقات پیش بینی نشده بعد از ۵ ماه) وضعیت هر کدام از MVPها بررسی شده و نسبت به اهداف دست یافته یا محقق نشده تصمیم به ادامه توسعه هر کدام می‌گیریم. فرض می‌کنیم که هر سه MVP به انتظاری که داشتیم رسیدند برای همین در ادامه مسیر به توسعه فیچر آگهی می‌پردازیم چرا که در نسخه‌های بعدی تغییرات اساسی و حیاتی دارد و عملا قابلیت در نسخه‌های ۲ و ۳ به اهداف کلیدی‌اش می‌رسد. 

| ماه | درآمد (میلیون تومان) |  |
| --- | --- | --- |
| اول | 100 | پیاده سازی نسخه اول: نمایش بج ویژه به کسب و کارها و امکان چت با مشتریان |
| دوم | 300 | پیاده سازی نسخه اول: همکاری آفلاین و نمایش آیکون استاتیک |
| سوم | 60 | پیاده سازی نسخه اول: نمایش تگ آگهی در برخی از جستجوهای یک محله خاص |
| چهارم |  | بررسی داده‌ها و تحلیل نتایج جهت Replan رودمپ (با فرض تایید شدن پنداشت‌ها) |
| پنجم | 600 | پیاده سازی نسخه دوم: ایجاد پنل برای تعریف کمپین توسط کسب و کارها |
| ششم  | 6000 | پیاده سازی نسخه سوم: ایجاد آفر اختصاصی و نمایش تبلیغات بر اساس خصوصیات کاربر |
| هفتم | 1000 | پیاده سازی نسخه دوم: ارتباط با چت دیوار و امکان فروش آنلاین |
| هشتم | 5000 | پیاده سازی نسخه دوم: اعلام تخفیف‌ها، جشنواره‌ها و جوایز به صورت پاپ آپ و در حین مسیردهی |
