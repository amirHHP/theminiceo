---
title: طوفان فکری(Brain storming)
date: 2021-03-01
categories:
  - product-articles
url: product-articles/1819
---

## طوفان فکری گروهی ، در صورتی که به درستی انجام شود ، می تواند تفکر خلاق را ارتقا دهد ، تیمی را گرد هم آورد تا به شما کمک کند ،ایده‌ای کامل و ایده آل بدست آورید .

در این مقاله به موارد زیر خواهیم پرداخت:

۱۰ روش موثر ایده پردازی تیمی

 ۵ نکته برای اجرای جلسات موثر طوفان فکری تیمی

مزایای طوفان فکری تیمی

طوفان فکری گروهی سازنده ، واقعاً می تواند یک پیروزی به حساب بیاید: تیم برای مراحل بعدی احساس انرژی ، موفقیت و هیجان می کند. 

تکنیک های موثر طوفان فکری می تواند به دستیابی به این هدف کمک کند. از طرف دیگر ، وقتی جلسه طوفان فکری سازنده نباشد - تیم دچار احساس عدم کارایی، تکراری بودن یا منفی بودن می شود و ممکن است در مجموع احساس کسالت کند. 

فاکتورهای زیادی وجود دارد که می تواند طوفان فکری را از بین ببرد ، اما در اینجا برخی از دلایل متداول آن ذکر شده است:  

- **گفتگوی نامتعادل :** شخصیت های برونگرا و پرچانه، بر گفتگو مسلط هستند و فرصتی برای هم تیمی های دیگر باقی نمی گذارد. 
- **اثر لنگر انداختن:**  شرکت کنندگان با اولین ایده هایی که در یک جلسه طوفان فکری مطرح می شوند ، همگرایی می کنند که این باعث می شود ایده های جدید فرونشانده شده و از حرکت تیم جلوگیری شود. 
- **سکوت نا مناسب:** زمانی که شرکت کنندگان آماده نیستند ، شما را با ساعتی پر از سکوت دردناک یا  بدتر از آن  با جلسه ای روبرو می کنند که برای رهایی از مشکلات روزمره در آن شرکت کرده اند.

اجرای تکنیک های طوفان فکری گروهی که در ادامه می آید می تواند به شما کمک کند تا از این دردسرهای متداول جلوگیری کنید ودر عوض تیمی را گرد هم آورید که بتوانید به ایده کامل و ایده آلتان دست یابید.

۱۰ **روش موثر ایده پردازی تیمی** 

طوفان فکری معمولاً سه مرحله دارد: ایده پردازی ، بحث و انتقاد و انتخاب. استراتژی های زیر در هر سه مرحله به شما و تیمتان  کمک می کند. 

**۱. فکر نویسی**

در این روش طوفان فکری غیرکلامی ، هرشخص، سه ایده مربوط به موضوع طوفان فکری ، یادداشت می کنند. حدود چهار تا شش دقیقه برای این فرآیند وقت بگذارید. سپس همه ،ایده های خود را به شخصی در سمت راست خود (یا چپ ، هر كدام را كه ترجیح می دهید) منتقل می كنند ، که آن شخص هم از ایده ها استفاده خواهد کرد ، و به آنها نقاط مهم  یا استراتژی های خلاقانه اضافه می کند بعد از چند دقیقه دیگر ، همه دوباره کاغذ را رد می کنند تا جایی که دور میز بچرخد. هنگامی که ایده ها چرخیدند، گروه درباره آنها بحث می کند و تصمیم می گیرد که کدام ایده ها بهتر است دنبال شوند. 

این روش می تواند دوتا ازبزرگترین مشکلات طوفان فکری - مکالمه نامتعادل و اثر لنگر انداختن – را از طریق اطمینان  دادن از اینکه همه فرصت همکاری دارند و برطرف کردن تعصب نسبت به ایده اول، کم می کند. 

۲**. ایده پردازی سریع** 

در ایده پردازی سریع ، هر کس قبل از بحث و نقد و بررسی ایده ها ، در یک زمان مشخص تعدادی ایده را یادداشت می کند. برای این روش طوفان فکری ، شما باید محدودیت زمانی تعیین کنید (و به آن پایبند باشید) ، در غیر این احساس فوریت را  از دست می دهید.

این تمرین طوفان فکری می تواند برای جلوگیری از سناریوی کاملاً رایج ، از بین رفتن ایده ها قبل از اینکه مجال رشد ، تحول و پیشرفت پیدا کند ، مفید باشد. ایده پردازی سریع با اجازه دادن به افرادکه ایده های خود را  قبل از شروع نقد به تصویر بکشند ، از سرنگونی ناگزیر و زودرس ایده ها جلوگیری می کند. محدودیت زمانی همچنین می تواند مانع از این شود که مردم قبل از اینکه ایده خود را با یک گروه در میان بگذارند ، حرف خودشان را بزنند .

**۳.** **فیگور استورمینگ**

در این روش ، گروه،چهره شناخته شده ای را که در اتاق نیست انتخاب می کند - می تواند یک رئیس ، یک شخصیت خیالی یا یک چهره عمومی شناخته شده باشد - و در مورد چگونگی برخورد یا فکر آن شخص درباره این مسئله یا موضوع بحث می کنند. به عنوان مثال ، ممکن است بپرسید: _اپرا وینفری چگونه با این مشکل برخورد می کند؟_ به نظر سوال احمقانه ای می رسد ، اما قرار دادن خود در جای شخص دیگری می تواند به شما و تیم شما کمک کند تا به روش دیگری به مسئله نزدیک شوند. 

هم تیمی ها ممکن است گاهی از ابرازعقاید خلاقانه خود خجالت بکشند یا مردد باشند ، اما اگر نام شخص دیگری به این ایده ها متصل باشد ، احتمال بیشتری دارد که آن را به اشتراک بگذارند. همچنین ، این روش ایده پردازی برخی موانع را که معمولاً تفکر خلاق را محدود می کنند ، مانند بودجه و زمان را برطرف می کند. 

**۴. روش پدیده بصری**

این روش مبتنی بر تجسم ، توسط ژاکلین ساسمن ، نویسنده و روانشناس توصیه شده است .با هدف گذاری شروع کنید: از گروه بخواهید چشمان خود را ببندد و به وضوح هدفشان را روی آنچه می خواهند بسازند مترکز کنند - به عنوان مثال ، یک گوشی هوشمند مبتکرانه. 

بعد از تعیین این اهداف ، همه باید دوباره چشم هایشان را ببندند و اولین تصویر را در ذهن خود ایجاد کنند.

طراحی تلفن فعلی شرکت :وقتی همه افراد گروه این تصویر را در ذهن خود دارند ، همه می توانند شروع به ساختن آن طرح کنند. از گروه بخواهید طرح فعلی را به رنگ دلخواه یا اندازه ایده آل فردی خود تصور کنند.از آنها بخواهید ویژگی هایی را اضافه کنند که دوست داشتند در طرح فعلی از ابتدا گنجانده شده باشد. شاید آنها یک دوربین بهتر یا یک صفحه بزرگتر اضافه کنند.  بعد از اینکه همه به تصویری ازطراحی ایده آل تلفن خود رسیدند ، به طور تصادفی از یکی از اعضای  تیم بخواهید که نسخه پیشرفته خود را دقیقاً به اشتراک بگذارد. هنگامی که به اشتراک گذاشتند ، آن ایده را ضبط کنید. اکنون همه تصوری از آن نسخه جدید تلفن دارند و شما می توانید طبقه بندی ایده های را از آنجا شروع کنید. در پایان ، شما می توانید با صدها ایده جدید مرتبط از رنگ گرفته تا ویژگی ها و اندازه های  مختلف‌،کار را به پایان برسانید.

این روش وقتی نتیجه می گیرد که هدف اختراع مجدد چرخ نیست بلکه هدف تقویت آن است. 

**۵.**  **طوفان فکری آنلاین ، معروف به شبکه سازی فکر** 

برای این روش طوفان فکری گروهی ، تمام آنچه شما نیاز دارید یک مکان مرکزی (نرم افزار)برای نوشتن ایده های اعضای تیم است. اگر همه کارمندان شما در یک محدوده زمانی هستند ، می توانید طوفان فکری  زنده را بر روی ابزار ارتباطی مانند Slack برگذار کنید تا ایده ها را با هم توسعه دهید. 

اگر تیم شما اختلاف زمانی دارد، می توانید یک سند در حال اجرا در Google docs ایجاد کنید که به اعضای تیم اجازه می دهد هر زمان که ایده‌ای به ذهنشان آمد آن را یادداشت کنند ، این امربرای تیم هایی با برنامه های شلوغ و دارای اختلاف زمانی مناسب است. 

برای تیم های یک شهر ، یک گزینه استفاده از WeWork on Demand  یا WeWork All Access  برای رزرو یک اتاق کنفرانس یا فضای مشترک برای ایده پردازی  حضوری با همدیگر است.

بعد از اینکه همه ایده های خود را نوشتند ،تصمیم گیری در باره این که کدام ایده را دنبال کنید حائز اهمیت است. ، بنابراین بهتر است ، برای انتخاب ایده ،جلسات جداگانه ای برای نقد،برنامه ریزی و اجرا برگذارشود.

این روش  کارمندان دور کار را به مشارکت ترغیب می کند و همه را در یک زمین بازی مشترک قرار می دهد.در این روش می توانید اگر به مشارکت آزادانه تر تیم کمک می کند ، هویت همه را ناشناس نگه دارید. 

![](images/Picture1-1024x1006.png)

**۶.**  **طوفان فکری چرخشی**

در یک طوفان فکری چرخشی،هر یک ازاعضای شرکت کننده در جلسه یک ایده می دهد،  قانون اول این است که قبل از اینکه کسی بتواند ایده دوم را ارائه بدهد ، انتقادی کند یا در مورد هر یک از ایده ها بحث کند ،هر یک از اعضا باید حداقل یک بار ایده خود را مطرح کرده باشد،. قانون دوم این است که هیچ کس نمی تواند بگوید: "ایده من قبلا گفته شد."  در چنین مواقعی شما می توانید در پایان دوربه او برگردید تا وقت بیشتری برای فکر کردن داشته باشد و ایده خود را مطرح کند. همچنین بهتر است قبل از جلسه طوفان فکری به اعضای تیم زمان بدهید تا ایده های خود را آماده کنند. 

مانند ایده پردازی سریع ، این روش همه را تشویق می کند تا شرکت کنند و به اعضای تیم این امکان را می دهد که قبل از اینکه به مرحله انتقاد از طوفان فکری برسند ، تمام ایده های خود را مطرح کرده باشند. 

**۷. تکنیک پله نردبان**

تکنیک پله نردبان ، اگرچه کمی پیچیده است ، اما راهی عالی است تا  مطمئن شویم افراد تحت تأثیر ایده های اول یا بلندپروازانه افراد جلسه نیستند. 

برای استفاده از تکنیک پله نردبان ، یک مجری ابتدا موضوع طوفان فکری را معرفی می کند و سپس همه به غیر از دو نفر از اتاق خارج می شوند. این دو برای چند دقیقه قبل از اینکه شخص سوم به اتاق برگردد با هم ایده پردازی می کنند.شخص سوم قبل از بحث در مورد ایده هایی که دو نفر اول در مورد آنها بحث می‌کردند ، برخی از ایده های خود را به اشتراک می گذارد. افراد یک به یک به اتاق برمی گردند ، قبل از اینکه در مورد ایده های دیگری که در مورد آنها بحث شده است چیزی بدانند، ایده های خود را به اشتراک می گذارند. در خارج از اتاق ، سایر هم تیمی ها می توانند به طوفان فکری و نوشتن ایده ادامه دهند و یا به کارهای فردی خود بازگردند ، اما تا زمانی که در اتاق نباشند نباید درباره ایده های خود با دیگران صحبت کنند. 

اگر گروه شما خیلی بزرگ است ، بهتر است با یک تکنیک ساده تر پیش بروید ، زیرا روش پله نردبان کمی طول می کشد. 

**۸.**  **استفاده از نقشه ذهن**

گاهی اوقات ، اولین ایده ای  که در گروه مطرح می شود ایده درستی نیست ، اما می تواند جرقه ایجاد سه ایده بهتر شود - آنجاست که استفاده از نقشه ذهن انجام می شود. در این روش ، گروه با یک ایده شروع می کند و سپس با خطوطی ایده های فرعی را به اولی متصل می کند . استفاده از نقشه ذهن روشی بصری برای نزدیک شدن به طوفان فکری است و می تواند برای کسانی که بصری فکر می کنند مفید باشد. 

**۹. انفجار ستاره ای**  

  انفجار ستاره ای مراحل بعدی تکنیک طوفان فکری است که زمانی می تواند عملی شود که گروهی ایده ای را برای توضیح و اجرای بالقوه انتخاب کرده باشد. 

درروش انفجارستاره‌ای ، تیم شما با یک ایده یا چالش در مرکز شروع می کند و سپس یک ستاره شش ضلعی در اطراف آن ایجاد می کند. هر ضلع نمایانگر یک سوال است: چه کسی ، چه چیزی ، چه زمانی ، کجا ، چرا و چگونه. به عنوان مثال ، هدف این محصول چه کسی است؟ چه موقع زمان مناسبی برای راه اندازی آن است؟ انگیزه ما برای ایجاد این محصول چیست؟ 

از آنجا که بیشتر روی سوالات متمرکز شده است تا پاسخ ها ، انفجار‌ستاره‌ای گروه را تشویق می کند تا از هر زاویه ای ، یک ایده را بررسی کند .در این روش شخصی که ایده داده است مجبور به دفاع ازآن و ارائه راه اجرای آن نیست.  در عوض ، تیم با هم روی راه حل‌ها کار می کنند.

**۱۰. تغییر منظره**

انتقال جلسات طوفان فکری به بیرون ،گاهی به یک رستوران یا حتی یک طبقه متفاوت در ساختمان می تواند به جریان اندیشه های جدید کمک کند‌. فضای فیزیکی سهم بزرگی در نحوه کار ، تفکر و احساس کارکنان دارد. وقتی تیمی با یک گروه یکسان و به طور مداوم ودر یک اتاق ،جلسه طوفان فکری برگذارمی کنند ، ممکن است طوفان فکری تکراری و غیر الهام بخش شود. تغییر مناظر ارائه شده توسط یک فضای کاملاً جدید ، حتی برای مدت زمان کوتاهی ، می تواند به افراد کمک کند تا متفاوت فکر کنند و ایده های جدیدی ابداع کنند. 

**پنج نکته برای اجرای جلسات موثر طوفان فکری تیمی** 

مهم نیست که از کدام تکنیک استفاده می کنید ، این نکات می تواند به شما کمک کند تا از جلسات طوفان فکری خود بیشترین بهره را ببرید:   

- **به افراد اجازه دهید تا آماده شوند:** خلق ایده در محل کار دشوار است ، بنابراین زمان آماده سازی داشته باشید. مطمئن شوید که در اسرع وقت ، موضوع یا مشکلی را که می خواهید حل کنید به تیم خود ایمیل کرده اید  تا تیم بتوانند به تنهایی شروع به ایده پردازی کنند. این به این معناست که حداقل یک روز کامل قبل از جلسه این کار را انجام دهید ،وگر نه دو تا ده دقیقه قبل از جلسه زمان کافی برای برانگیختن خلاقیت نیست. 
- **یک هدف مشخص تعیین کنید:** آیا شما به دنبال ایده های بسیار عملی هستید که  _این ماه بتواند اتفاق بیفتد_ ، یا به دنبال ایده هایی هستید که _قبلاً هرگز انجام نشده باشند_ ؟ قبل از شروع جلسه مطمئن شوید که نتیجه دلخواه شما مشخص است. 
- **از افراد جدید دعوت کنید:** اگر یک تیم در هر هفته یا هرماه باهم طوفان فکری کند ، ایده ها کهنه و تکراری می شوند و گروه ممکن است هر بار بر اساس همان چند ایده ،همگرایی کند. دعوت از یک دیدگاه تازه،اوضاع را تغییر می دهد ، بنابراین اطمینان حاصل کنید که از افراد درزمینه ها و تیم های مختلف دعوت کرده اید.
- **یک محیط حامی و پشتیبان را تقویت کنید:** جمله "ایده بدی نیست" به یک کلیشه  تبدیل شده است ، اما اگر با ایده کسی به سرعت  مخالفت شود، احتمالا اعتماد به نفسش برای به اشتراک گذاشتن مورد بعدی کمتر می شود.
- **پیگیری****.** بررسی کنید که طوفان فکری هدفی را دنبال می کند که ایده های جدید ، راه حل ها ، محصولات وغیره را پرورش می‌دهد ، اما عملی کردن این ایده ها باید پیگیری کنید. اطمینان حاصل کنید که زمان کافی برای محدود کردن ایده های خود تنظیم کرده‌اید و چند مورد را به صورت ساختاری دنبال کنید. 

**مزایای طوفان فکری تیمی** 

به طور سنتی ، فعالیت های طوفان فکری برای ایده پردازی تولید و ایده های جدید استفاده می شود ، اما اگر به درستی انجام شود ، مزایای طوفان فکری می تواند فراتر از تصور باشد. 

**۱. روحیه گروه را تقویت می کند**

طوفان فکری به عنوان یک گروه باعث افزایش روحیه گروه می شود.زیرا تیم درتلاش است تا به یک هدف مشترک برسد. طوفان های فکری حضوری به هم تیمی ها این امکان را می دهد که اوقات رو در رو را با هم بگذرانند ، این مسئله برای پیوند تیمی مهم است. جلوگیری از انتقادات در مرحله ایده پردازی طوفان فکری برای دستیابی به این مزیت ضروری است. 

**۲. تفکر خلاق را ارتقا می بخشد** 

غالباً ، افراد روزانه بدون لحظه ای تنفس از کاری به کار دیگر می‌پردازند ، حتی وقتی در یک زمینه خلاق کار می کنند. اختصاص وقت به طور خاص برای جریان آزادانه ایده ها و بدون حواس پرتی ،مهم است و باعث حفظ خلاقیت می شود . همچنین ، طرفداری افراد از یک موضوع یا ایده مشترک می تواند به کارمندان کمک کند تااحساس انزوا کمتری داشته باشند. و در واقع باعث بهره وری بیشتر کارمندان می شود. 

وقتی افراد وارد یک جلسه سنتی می شوند ، انتظار می رود که آماده باشند و پاسخ سوالات را داشته باشند. طوفان فکری این فشار را از بین می برد و به مردم امکان می دهد، ایده های نیمه تمام را ارائه دهند ، حتی اگر کاملاً به ایده وراه حل فکر نکرده باشند.این ایده ها می توانند جرقه ای برای  خلق  ایده های جدید در افراد دیگرحاضر درجلسه باشند و ایده ها از یکدیگر ساخته شوند (رجوع کنید به: استفاده ازنقشه ذهن)

**۳.ایده های متنوعی را گرد هم می‌آورد**

کل یک چیز از مجموع اجزای آن بهتراست: طوفان فکری در یک گروه می تواند نتایج بهتری نسبت به طوفان فکری به صورت تنهایی داشته باشد. زیرا هرشخص نقاط قوت ودیدگاه خود را دارد .

۴. تعداد **زیادی ایده ارائه می دهد**

زیاد بودن تعداد ایده های تولید شده در یک طوفان فکری گروهی ، می تواند دلیل قوی‌ای برای اثربخشی آن باشد. هر ایده ای‌، کاربردی نخواهد بود ، اما در میان ایده هایی که تیم ارائه می دهد ، تعداد انگشت شماری هستند که ارزش پیگیری دارند. به همین دلیل مهم است که هر جلسه طوفان فکری را با یک جلسه برنامه ریزی پیگیری کنید تا ایده ها را به واقعیت تبدیل کنید. 

این تکنیک های طوفان فکری گروهی به شما کمک می کند تا جلسات به حداکثر کارایی برسند .

عاطفه عباسی زاده

منبع:

[https://www.wework.com/ideas/worklife/effective-brainstorming-techniques](https://www.wework.com/ideas/worklife/effective-brainstorming-techniques)
