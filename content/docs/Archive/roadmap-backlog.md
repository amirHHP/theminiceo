---
title: نقشه راه محصول و بک لاگ محصول - شباهت ها و تفاوت ها
date: 2019-03-14
categories:
  - product-basics
coverImage: product-roadmap-vs-product-baccklog_featured@2x-1560x760.png
url: product-basics/roadmap-backlog
---
![](images/product-roadmap-vs-product-baccklog_featured@2x-1560x760.png)
بک‎لاگ محصول ابزار مهمی برای ثبت ایده‎ها و نیازمندی‌ها است. اما این ابزار برای تشریح روند توسعه احتمالی محصول در بلندمدت کارایی کمتری دارد. در این شرایط، نقشه راه محصول مطرح می‎شود. اما این دو چه ارتباطی با هم دارند؟ آیا بک‎لاگ از نقشه استخراج می‌شود یا برعکس؟ آیا مالک محصول باید مسئول هر دو مورد باشد؟ برای پی بردن به پیشنهاد ما، ادامه مطلب را بخوانید.

## **نقشه راه محصول در مقابل بک‎لاگ**

نقشه راه محصول و بک‎لاگ محصول دو ابزار مهم مدیریت محصول هستند. هریک از این دو ابزار نقاط قوت و ضعف خود را دارد: **نقشه راه عبارت است از ابزار راهبردی برنامه‎ریزی که نحوه رشد احتمالی محصول در چندين انتشار اصلی را نشان می‌دهد،** باعث تداوم هدف می‎شود، همکاری ذی‎نفعان را تسهیل، به دستیبابی به تأمین سرمایه کمک، و شرایط را به منظور همکاری برای توسعه و آغاز فروش محصول آسان می‏کند.

**بک‎لاگ محصول شامل کارهای چشمگیری است که برای ایجاد محصولاتی از جمله اپيك‌ها و استوري‌هاي كاربر، نمودارهاي جريان كار، اسكچ‌هاي طراحي‌ واسط كاربری، و موكاپ‌ها ضروري‌اند.** بک‌لاگ محصول ابزاری تاکتیکی است که کار تیم توسعه را هدایت و مبنایی را (با استفاده از نمودار پيشرفت انتشار) برای پيگيري پيشرفت پروژه  ايجاد مي‌كند. خلاصه تفاوت‌ها در نمودار زیر آمده است.



![نقشه راه محصول و بک لاگ محصول](images/ProductRoadmap-ProductBacklog-1024x449.png)


این دو ابزار، در صورتی که به‎طور صحیح به‌کار روند، به خوبی مکمل یکدیگر هستند. نقشه راه محصول چتری را برای بک‌لاگ محصول ایجاد می‌کند و **مطالب بیش‌تری در مورد رشد احتمالی محصول دارد، درحالی‌که بک‎لاگ شامل جزئیاتی است که برای ایجاد محصول ضروری‏‌اند.**

## **استخراج بک‎لاگ محصول از نقشه راه محصول**

توصیه می‎کنم، به خصوص وقتی محصول هنوز نو یا بازار پویاست، بک‎لاگ را از نقشه راه استخراج کنید. با اين حال، فرض مي‌شود نقشه راه واقع‌گرايانۀ محصولي داريد كه ورودي صحيحي مانند ويژگي‌ها و اهداف انتشار را براي بك‌لاگ ايجاد مي‌كند.

می‎توانید این رویکرد را در موارد دیگری نیز به‌کار گیرید و **بک‎لاگ محصول‎تان را بر ترخیص محصول بعدي متمرکز کنید**. از این کار، بک‎لاگ کوتاهی به دست می‎آید که به‌‏روزرسانی و تغییرش آسان است ـ فرض می‎شود چرخه‌های جدید محصول را در معرض کاربران قرار می‎دهید، بازخورد و داده‌‏های کاربر را جمع‎آوری و تحلیل می‎کنید، و بینش‏هادی جدید را در بک‎لاگ می‌‏گنجانید. برای انجام این کار، مطابق شكل زير، از هدف انتشار در نقشه راه‌تان براي بررسي بك‌لاگ محصول‌تان استفاده كنيد. 



![تمرکز بک لاگ محصول بر انتشار بعدی](images/ProductBacklogFocusedOnNextRelease-1024x233.png)


بیشتر بخوانید: [استراتژی محصول خوب چگونه است؟ + نمونه موردی اسنپ](https://theminiceo.ir/product-strategy/good-product-strategy/)

### **تمامي همپوشاني‌هاي بين نقشه راه و بك‌لاگ را به حداقل برسانيد**

متأسفانه، دريافتم كه نقشه‌هاي راه محصول مي‌توانند حاوي جزئيات بسيار زيادي از جمله اپيك‌ها و استوري‌هاي كاربر باشند، و **برخي از بك‌لاگ‌هاي محصول بيش از حد متوجه آينده هستند . اين موضوع باعث ابهام بين اين دو موضوع مي‌شود؛ چنين چيزي منجر به نقشه‌راهی مي‌شود كه درك آن دشوار، مستعد تغيير، و مديريت آن بيش از حد طولاني و دشوار است.**

بنابراين، اين دو ابزار را از هم جدا كرده و از نقاط قوت مربوط به آن‌ها استفاده كنيد. **از نقشه‌راه براي شرح سفر كلي محصول و از بك‌لاگ براي نمايش جزئيات استفاده كنيد.** اپيك و استوري را به نقشه‌راه محصول‌تان اضافه نكنيد. در عوض، هميشه به سراغ ويژگي‌هاي سطح بالا و قابليت‌هاي محصول برويد.

## **پيكربندي نقشه راه محصول و** بک‌لاگ **محصول را حفظ كنيد**

از اثرگذاري بک لاگ محصول بر نقشه راه آگاه باشيد: **با بازخوردي كه از قرار دادن چرخه‌های محصول در معرض كاربران به دست مي‌آوريد ممكن است مثلاً منجر به تغییر نقشه‌راه شوید.** به همين نحو، اگر كار در اسپرينت‌ها مطابق انتظار پيش نرود، ممكن است مجبور باشيد نقشه راه را به‌روزرساني و مثلاً هدف و تاريخ را اصلاح كنيد. بنابراين، حفظ پيكربندي نقشه راه و بك‌لاگ محصول مهم است. همان‌طوركه پيش‌تر گفته شد، از نقشه راه براي راهنمايي كار پاكسازي بک‌لاگ (Backlog Grooming) استفاده كنيد و در زمان بازبيني نقشه راه، تغييرات بک‌لاگ محصول را در نظر بگيريد. مطابق قاعده‌اي تجربي، بازبيني‌ها بايد هر سه ماه يك بار انجام شوند و شامل نمايندگان تيم توسعه‌دهنده و ساير ذي‌نفعان مهم باشند.

برای مطالعه دیگر مطالب در زمینه الفبای مدیریت محصول از [این لینک](https://theminiceo.ir/category/product-basics/) استفاده کنید.

منبع: [نوشته ای از بلاگ تخصصی رومن پیچلر مشاور مدیریت محصول](https://www.romanpichler.com/blog/product-roadmap-product-backlog/)
