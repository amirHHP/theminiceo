---
title: نمونه سوالات مصاحبه مدیر‌محصول در شرکت‌های مختلف
date: 2019-04-25
categories:
  - product-skills
coverImage: interview.jpg
url: product-skills/sample-question
---
![](images/interview.jpg)
هدف هر مصاحبه شغلی فهمیدن این موضوع است که آیا شخص مصاحبه شونده فردی مناسب برای موقعیت شغلی موجود می‌باشد یا خیر. البته که فرایند عمومی و اولیه ای برای ورود به هر موقعیت شغلی وجود دارد که شامل مهارت‌ها، تجربه و شخصیت فرد می شود. اما در هر شغل تخصصی سوالات خاصی وجود دارند که پاسخ‌هایی که به آن‌ها داده می‌شود تا حد زیادی مناسب بودن آن شخص برای آن موقعیت و همچنین تیم شما را نشان می‌دهد. در این نوشته می‌خواهیم به سوالاتی بپردازیم که برای انتخاب یک شخص در مصاحبه مدیر‌محصول باید پرسید.

مدیرمحصول استراتژی و نقشه راه یک محصول را با تعریف نیازمندی‌های مشتریان آن محصول می‌چیند. بنابراین برای پیدا کردن یک مدیر‌محصول خوب باید به‌دنبال شخصی با مهارت‌های ضروری باشید که شامل مهارت‌های استراتژیک و تاکتیکی است. بهترین مدیران‌محصول مهارت‌های نرم خاص خود را دارند. آن‌ها افرادی متعهد، کنجکاو و علاقه‌مند هستند. مهارت‌های رهبری متنوعی برای انرژی بخشیدن و هدایت اعضای تیم خود نیاز دارند.

اگر می‌خواهید برای یک سازمان بزرگ و رشد پیدا کرده که به‌دنبال خلاقیت و نوآوری است یک مدیر‌محصول استخدام شوید، کار سختی در پیش دارید. مسئول استخدام سوالات متنوع و گسترده ای از شما خواهد پرسید. از اینکه شما چه ویژگی‌هایی دارید تا سوالات تخصصی و فنی در زمینه کاری و تجاری و حتی سوالاتی در زمینه مهارت‌های تصمیم‌گیری شما.

در این نوشته به سوالات بسیار رایج که در مصاحبه‌های مدیر‌محصول پرسیده می‌شوند خواهیم پرداخت. اما ممکن است سوالات نامعقول و بی‌ربطی هم از شما پرسیده شود. پس آماده مواجهه با هرگونه سوال باشید.  

## **پس زمینه عمومی**

بیشتر مصاحبه‌ها با سوالات عمومی آغار می‌شوند. هدف این سوالات آشنایی بیشتر مصاحبه‌کننده با شماست. اینکه از نظر فردی چه ویژگی‌هایی دارید و همچنین اینکه چرا برای این موقعیت کاری درخواست داده‌اید.  

**تعدادی از سوالات عمومی مصاحبه مدیر‌محصول**

- کمی درباره خودت به من بگو
- چطور درباره این موقعیت شغلی با‌خبر شدی؟
- چه چیزی از این موقعیت شغلی رو دوست داری؟
- در این موقعیت شغلی جدید به دنبال چه چیزهایی هستی؟
- چرا قصد داری شغل فعلی خودت رو ترک کنی؟
- چه چیزی یا چیزهایی رو بیشتر/ کمتر از همه درباره موقعیت شغلی فعلی خودت دوست داری؟
- چرا می‌خواهی اینجا کار کنی؟
- چه اهداف شغلی برای خودت داری؟



![مصاحبه مدیرمحصول](images/interview2.jpg)


## **مهارت‌ها و تجربه‌های مدیریت‌محصول**

مصاحبه‌کننده می‌خواهد کمی درباره تجربه قبلی و گذشته شما در زمینه مدیریت‌محصول بداند. چرا‌که باید این تجربه را در موقعیت فعلی نگاشت کرده و در‌نظر بگیرد. انتظار این را داشته باشید که درباره موضوعات و عنوان‌های مختلف مدیریت‌محصول بحث شود. موضوعاتی همچون تعیین استراتژی، ساخت نقشه راه محصول، مدیریت انتشار محصول، گردآوری ایده‌ها و تعریف قابلیت‌های جدید محصول.

### لیستی از سوالات تخصصی در مصاحبه مدیر‌محصول

- چطور مدیریت‌محصول رو به یک فرد ناشناس که هیچ چیزی از مدیریت محصول نمی‌دونه توضیح میدی؟
- درباره محصول یا محصولاتی که به‌عنوان مدیر‌محصول اون‌ها فعالیت داشتی بگو
- مشتری‌های این محصولات چه کسانی هستند؟ جامعه مشتریان این محصول چقدر بزرگ است؟
- چه نوع تحقیق بازاری انجام می‌دهی و هرچند وقت یک‌بار این کار را انجام می‌دهی؟
- چطور استراتژی محصول خود را توسعه می‌دهی؟
- برای تشکیل نقشه راه محصول از چه اطلاعات یا داده‌های ورودی استفاده می‌کنی؟
- زمان‌بندی انتشار محصول را چگونه انجام می‌دهی؟ از چه روش توسعه‌ای در شرکت فعلی استفاده می‌کنی؟
- هرچند وقت یک‌بار قابلتی جدید به محصول خود اضافه می‌کنی؟
- ایده قابلیت‌های جدید برای محصول از چه کانال‌هایی می‌آیند؟
- چگونه تصمیم میگیری که یک قابلیت جدید رو به محصول اضافه بکنی یا نکنی؟
- لطفا مراحل تبدیل شدن یک ایده خام اولیه به یک قابلیت در محصول رو برام توضیح بده
- یکی از شکست‌های خود در محصول‌های قبلیت رو بگو. چرا فکر می‌کنی که شکست خوردی؟ حال با دانستن موضوع و مشکل چگونه از رخ دادن این شکست پیشگیری می‌کنی؟
- چطور می‌تونی بفهمی که یک محصول موفق هست یا نیست؟
- می‌تونی یکی از درس‌هایی که در آخرین انتشار محصول یاد گرفتی رو با من به اشتراک بگذاری؟

### **مهارت‌های رهبری**

مدیران‌محصول موفق باید افرادی با مهارت بالا در رهبری و هدایت تیم‌های چند‌بخشی باشند. این مهارت یعنی قابلیت تصمیم‌گیری، تاثیرگذاری روی افراد تیم و متحد کردن تک تک افراد (از جمله تیم مهندسی، فروش، بازاریابی و پشتیبانی) دور یک چشم انداز روشن و مشترک. در ادامه برخی از نمونه سوالات مربوط به رهبری تیم که ممکن است در مصاحبه مدیر‌محصلو از شما پرسیده شود آورده شده است:

- دوست داری با چه نوع افرادی کار کنی؟
- به من بگو که چطور افراد تیم خودت رو ترغیب و تشویق می‌کنی؟
- چه چیزی تو رو خیلی عصبانی می‌کنه؟
- هر‌چند‌وقت یکبار با تیم‌های مختلف دیدار میکنی؟
- می‌تونی درباره پروژه‌ای برای من بگویی که در آن پروژه مجبور بودی روی افرادی که اعضای تیم تو نبودند و به تو گزارش نمی‌دادند تاثیرگذار باشی و آن‌ها را هدایت کنی؟
- اگر با همکاران تو صحبت کنم بنظرت اولین کلمه‌ای که درباره تو به من می‌گویند چیست؟
- درباره زمانی که اتفاقی افتاد و همه چیز در محل کار دچار مشکل و خرابی شد و تو توانستی همه چیز را مدیریت و کنترل بکنی بگو
- آیا هیچ‌وقت با یکی از اعضای تیم خودت مخالفت یا مشکل داشتی؟ نتیجه این اختلاف چه شد؟
- چطور با مدیران خودت ارتباط برقرار می‌کنی؟
- زمانی رو برای من توضیح بده که با استفاده از داده‌ها اقدام به تصمیم گیری کردی
- مدل رهبری خودت رو چطور توصیف می‌کنی؟
- از میان قابلیت‌های رهبری مختلف کدام‌یک را بیشتر از همه دوست داری و به آن احترام می‌گذاری؟

## **پرسیدن سوال از مصاحبه کننده**

در انتهای مصاحبه از شما این سوال پرسیده می‌شود که حالا وقت شماست اگر سوالی درباره شرکت دارید بپرسید. این‌جا فرصتی است که در اختیار شما قرار‌داده می‌شود تا سوالات خود را بپرسید و متوجه شوید که آیا این همان شغلی است که به دنبال آن هستید یا خیر.

در ادامه لیستی از سوالاتی که ‌می‌توانید از شخص مصاحبه‌کننده بپرسید برای شما آماده شده است:

- چشم انداز استراتژیک این محصول چیست؟
- شما چگونه نقشه راه محصول خود را آماده می‌کنید؟
- در شرکت شما مدیر‌محصول چگونه با مدیران اجرایی در تعامل هستند و کار می‌کنند؟
- چه نوع تحقیق مشتری را انجام می‌دهید و هر چند وقت یک‌بار؟
- مشتریان شما بیشتر از همه چه چیزی درباره محصول شما را دوست دارند؟
- انتشارهای مختلف محصول را چگونه مدیریت می‌کنید؟
- بهترین مورد یا دلیل درباره مدیر‌محصول بودن در اینجا چیست؟
- سخت‌ترین چیز درباره مدیر‌محصول بودن در اینجا چیست؟
- فرایند آشنا کردن مدیر‌محصول جدید به تیم چگونه است؟

## نکات کاربردی برای مصاحبه

از این مطلب به‌عنوان نمونه و تمرین قبل از رفتن به مصاحبه خود استفاده کنید. اما همیشه در ذهن خود داشته باشید که هرچقدر هم که خوب آماده شده باشید بازهم احتمال اینکه درحین مصاحبه به‌عنوان مدیر‌محصول با سوالات عجیب و غریبی مواجه شوید وجود دارد.

هر سوالی که دریافت می‌کنید، به پاسخی که می‌خواهید بدهید فکر کنید و حتی در صورت نیاز برای شفاف‌تر شدن موضوع از مصاحبه‌کننده سوال بپرسید. مصاحبه‌کننده می‌خواهد توانایی فکر کردن و حل مسئله شما را ببیند. اگر برای یکی از سوالات پاسخی نداشتید می‌توانید درخواست کنید که بعدا دوباره به این سوال برگردید و آن موقع پاسخ خود را اعلام کنید.  

برای شما بهترین‌ها را در مصاحبه پیش‌رو آرزو می‌کنیم. همچنین خوشحال می‌شویم اگر تجربه‌ای در مصاحبه به‌عنوان مدیر‌محصول در یکی از شرکت‌های ایرانی یا خارجی دارید با ما از طریق نظرات به اشتراک بگذارید.  

منبع: [نوشته از بلاگ آها در زمینه استخدام مدیر‌محصول](https://www.aha.io/roadmapping/guide/product-management/what-are-some-interview-questions-for-product-managers)
