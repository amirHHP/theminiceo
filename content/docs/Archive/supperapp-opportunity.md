---
title: "سوپراپ: تجربه‌ای راحت اما تهدید آمیز"
date: 2021-05-16
categories:
  - product-articles
url: product-articles/supperapp-opportunity
---

اصطلاح سوپراپ توسط بنیانگذار بلک بری، مایک لازاریدیس، در سال 2010 ابداع شد. وی آن را به عنوان «یک اکوسیستم بسته‌ مشتمل از تعدادی برنامه» تعریف کرد که مردم هر روز از آن استفاده می کنند، زیرا تجربه‌ای یکپارچه و کارآمد را برای آنها فراهم می آورد.

با این وجود امروزه ، سوپراپ‌ها در دنیا بیشتر مترادف با محصولات چینی ، یعنی WeChat و Alipay و در ایران با اسنپ شناخته می شوند.

سوپراپ‌ها به خاطر ادغام بسیاری از خدمات غیر مرتبط در یک مکان،بیشتر نیازهای روزمره مردم را برآورده می‌کنند. ایده این است که از هر چیزی که می‌خواهید، فقط یک کلیک فاصله داشته باشید.

در چین، WeChat شرکت Tencent  در همه جا حضور دارد: مردم از آن برای گپ زدن با خانواده و دوستانشان ، پرداخت در خیابان ، سفارش غذا و مواد غذایی ، رزرو سواری ، سفارش بلیط هواپیما ، پرداخت هزینه اجاره خود ، تعامل با دولت و موارد دیگر استفاده می کنند.

رضایتمندی کاربر عمدتا از طریق ادغام کیف پول در برنامه حاصل می شود تا کاربران هر معامله را از طریق یک  برنامه به راحتی انجام دهند.

WeChat یکی از شرکت هایی بوده است که با راه اندازی برنامه های کوچک در سال 2017 بیشترین پیشرفت را در این مسیر داشته است: این پلت فرم اکنون دارای بیش از 2 میلیون مینی برنامه است و همچنان به توسعه ویژگی های جدید برای جذب توسعه دهندگان ادامه می دهد.

#### در سوپر اپ ها با چند ویژگی مواجه هستید:

##### راه اندازی سریعتر و کم خطرتر محصول:

در سوپراپ‌ها مخاطبان زیاد و داده های انبوه به شما کمک می کنند تا پیشنهاد مناسب را شکل داده و در زمان مناسب به افراد مناسب ارائه دهید.

##### هزینه های توسعه و مالکیت محصول کمتر:

بیشتر «مینی-اپ‌ها» در WeChat توسط شرکت‌هایی ایجاد شده‌اند که می‌خواهند با پایگاه گسترده کاربران WeChat تجارت کنند.

##### کاهش هزینه های  KYC (احراز هویت مشتری):

Ant Financials موفق شد درخواست وام و روند تایید آنها را به 3 دقیقه کاهش دهد. اکثر داده های KYC به طور خودکار از مشخصات اجتماعی و مالی مشتری همگام سازی می شوند.

#### وی چت و علی پی نوادگان سوپر اپ ها

WeChat در سال 2011 به عنوان یک برنامه پیام رسان راه اندازی شد. اما یک دهه بعد با ۹۰۰ میلیون کاربر ماهانه، به اکوسیستمی تبدیل شد که به کاربران امکان کارهای زیادی را می‌دهد:

سفارش تاکسی ، درخواست وام ، معامله با کسب و کارهای محلی، ارائه دهندگان خدمات دولتی و ... و بهترین قسمت این است که همه این معاملات (از جمله پرداخت ها) در اکوسیستم WeChat اتفاق می افتد.

در نتیجه، WeChat موفق شد به طور متوسط 7 دلار از هر کاربر درآمد کسب کند. این عدد 7 برابر ARPU واتساپ است.

 WeChat به میزان بی سابقه ای از داده های اجتماعی ، مالی ، سیاسی و شخصی دسترسی دارد و به طور مداوم  با 93٪ از مردم شهرهای درجه یک چین ارتباط دارد. کاربران WeChat از حجم زیادی خدمات استفاده می‌کنند در حالی که حریم خصوصی و شخصی خود را به شرکت مادر Tencent، تبلیغ کنندگان و دولت چین تسلیم می کنند.

WeChat بیشتر جنبه های زندگی روزمره در چین را بسیار ساده تر کرده است - اما با چه هزینه ای؟

Alipay هم به عنوان بخشی از Alibaba روش اصلی پرداخت در سیستم‌های معروف تجارت الکترونیکی Taobao و Tmall (متعلق به Alibaba) است.

این شرکت داده های اجتماعی و معاملاتی را از این سرویس‌ها جمع آوری کرده و به Ant Financial ، بازوی خدمات مالی خود ارسال می کند.

Ant Financial، به نوبه خود، از آن برای ایجاد یک سیستم رتبه بندی اعتباری برای بازرگانان و مصرف کنندگان و ارائه وام های شخصی و تجاری استفاده می کند.

#### مثالی دیگر از صنعت سوپراپ‌ها

WeChat تنها سوپراپی نیست که شرق را تسخیر می کند.  Grab از جمله سوپراپ‌هایی است که در سنگاپور واقع شده و در OVO ، بستر محبوب پرداخت در اندونزی، سرمایه گذاری کرد و همچنین در حال مذاکره با DANA ، یک سیستم پرداخت FinTech اندونزیایی هستند و قصد دارد آن را با OVO ادغام کنند.

Grab تصمیم گرفته تا به عنوان یک سرویس مالی مقرون به صرفه ، فراگیر و راحت ، در عرصه بانکی قدم بگذارد.

#### آیا واقعا سوپراپ‌ها به غرب می آیند؟

برخی از کارشناسان می گویند به دلیل شرایط نظارتی متفاوت و شرایط بازار، سناریوی WeChat هرگز در بازارهای اروپا یا آمریکای شمالی رخ نمی‌دهد.

با این حال ، این بدان معنا نیست که بازیگران محلی دنبال بسترسازی و مسیرهای بازار نیستند. دقیقا برعکس. به عنوان مثال Google Maps را در نظر بگیرید.

گوگل مپ هم سعی کرده موارد تخصصی را همچنان به بازیگران تخصصی بسپارد مثلا می‌توانید ازطریق OpenTable،Resy و سایر خدمات مشابه اقدام به رزرو رستوران کنید یا تحویل غذا را از طریق DoorDash و دیگر سرویس ها سازماندهی کنید.

Google Maps مانند WeChat  خدمات پرداخت متصل ندارد و شاید به این دلیل است که هنوز یک سوپراپ‌ نامیده نمی‌شود.

با این حال طی چند سال گذشته وزارت دادگستری آمریکا و یازده ایالت دیگر بارها از شرکت گوگل به جرم نقض قوانین ضد انحصار و استفاده غیر قانونی برای حفظ قدرت انحصاری شکایت کرده‌اند.

وزارت دادگستری آمریکا در حکمی اعلام کرد که این شرکت به طور غیرقانونی در جستجوی سود انحصاری خدمات جستجوی آنلاین و تبلیغات مرتبط را حفظ می‌کند و به همین ترتیب، شرکت‌های رقیب از فرصت رقابت محروم می‌شوند.

آمار نشان می‌دهد تبلیغات دیجیتال تقریباً ۸۵ درصد فروش سالانه ۱۶۰ میلیارد دلاری گوگل را تشکیل می‌دهد.

مدل سوپراپ‌ها در آسیا به سرعت رشد می کند و در آمریکای لاتین در حال ظهور است اما در غرب ، هنوز مشخص نیست که آیا تقاضای واقعی برای سوپراپ یا یک مدل جایگزین وجود دارد یا نه. چرا که سوپراپ‌ها فرصتهای بزرگی را در جمع آوری اطلاعات دقیق  و دقیق تر در مورد انبوه مشتریان خود می بینند.

مقیاس و دامنه اطلاعات شخصی که اکثریت شهروندان چینی به حسابهای ویچت خود متصل می کنند - از جمله 200 میلیون کارت بانکی - به افراد متخاصم‌ ، بازیگران غیر دولتی و سایر کشورها اجازه می دهد تا با چندین نقض غیرقابل‌پیش بینی در آن رخنه کنند و این امر می‌تواند ویرانگر زندگی میلیونها شهروند چینی و متعاقب آن دولت چین باشد.

#### مسئله حریم خصوصی در سوپر اپ ها

 WeChat از کمبود امنیت رمزگذاری قابل ملاحظه ای برخوردار است ، که در مقایسه با استانداردهای سختگیرانه امنیتی شخصی برنامه های غربی مانند iMessage ، Facetime و WhatsApp بسیار غیر معمول است. 

عدم تفکیک بین بخش دولتی و خصوصی در چین برادعای ما درباره اینکه دولت چین باید مسئولیت محافظت از کاربران WeChat را بر عهده بگیرد، صحه می گذارد. هرگونه ابتکار عمل در بخش خصوصی باید توسط دولت چین مورد بررسی، تایید، و حتی به صورت بالقوه تأمین مالی شود.

با توجه به اینکه دولت چین بدون تردید بر تلاش یک نهاد خصوصی برای رمزگذاری WeChat نظارت خواهد کرد، موثرتر این است که در وهله اول دولت چین مسئولیت مستقیم را بر عهده بگیرد.

#### سوپراپ تجربه دلپذیر و خطرناک

با برآورده ساختن هر نیاز و ارائه تجربه کاربری بی نظیر آنلاین به مردم ، سوپراپ‌ها بسیار دلچسب هستند. به این ترتیب ، آنها لایه های زیادی از داده ها را جمع آوری می کنند ، و پروفایل بسیار دقیق کاربر را با تمام پیام های مورد نیاز فراهم می‌کنند.

به نظر می رسد مردم در غرب ، حاضر نیستند که ، حریم خصوصی را به خاطر آسایش فاش کنند. برای ساختن برنامه های مشابه WeChat در ایالات متحده یا اروپا ، ارائه سطح بالایی از تضمین در مورد استفاده از حجم عظیم داده های جمع آوری شده بسیار مهم است.

محدودیت های نظارتی در ایالات متحده و اروپا سخت تر است و بنابراین از ظهور یک ارائه دهنده دیجیتال با توانایی تأمین بیشتر نیازهای روزمره، جلوگیری می‌شود.

قانون رقابت از ادغام بازیگران بزرگ فناوری، برای محافظت از مصرف کنندگان جلوگیری می کند و فراتر از آن موارد ضد انحصاری توسط نهاد‌های نظارتی در آمریکا، اروپا جدی گرفته می‌شود، زیرا می‌تواند منجر به شیوه‌های ناعادلانه تجاری، نابودی شرکت‌های رقیب و عدم نوآوری شود و در صورت عدم وجود رقابت واقعی در بازار، می‌تواند به مصرف کنندگان آسیب برساند.

حال سوال اینجاست سوپراپ‌ها در خدمت چه کسی خواهند بود: مردم و رفاه آنها ،دولت ها و بازی های سیاسی یا ابر قدرتهای تجاری انحصار طلب ؟

منابع:

[https://uxplanet.org/are-super-apps-really-coming-to-the-west-ffa5a3a44ce7](https://uxplanet.org/are-super-apps-really-coming-to-the-west-ffa5a3a44ce7)

[https://medium.com/@infopulseglobal\_9037/introducing-super-app-a-new-approach-to-all-in-one-experience-8a7894e8ddd4](https://medium.com/@infopulseglobal_9037/introducing-super-app-a-new-approach-to-all-in-one-experience-8a7894e8ddd4)

[https://thelondonglobalist.org/an-unprecedented-vault-of-human-data-the-threat-of-super-apps-and-the-case-for-government-involvement-in-china/](https://thelondonglobalist.org/an-unprecedented-vault-of-human-data-the-threat-of-super-apps-and-the-case-for-government-involvement-in-china/)

[https://asia.nikkei.com/Opinion/Antitrust-action-risks-holding-back-US-tech-giants-in-competition-with-China](https://asia.nikkei.com/Opinion/Antitrust-action-risks-holding-back-US-tech-giants-in-competition-with-China)
